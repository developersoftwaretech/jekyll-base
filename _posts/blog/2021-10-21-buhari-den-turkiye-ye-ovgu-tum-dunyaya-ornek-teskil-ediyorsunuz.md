--- 
layout: blog
title: Buhari'den Türkiye'ye övgü: Tüm dünyaya örnek teşkil ediyorsunuz
date: 2021-10-21 01:29:57
thumbnail: https://trthaberstatic.cdn.wp.trt.com.tr/resimler/1678000/muhammed-buhari-aa-1678765.jpg
rating: 3
---
<p>
	<a href="https://www.trthaber.com/etiket/nijerya/" target="_blank">Nijerya</a> Devlet Başkanı Muhammed Buhari, Cumhurbaşkanı Recep Tayyip Erdoğan'ın Nijerya ziyareti kapsamında başkent Abuja'da düzenlenen ortak basın toplantısında konuştu.</p>
<p>
	{ilgili-haber-618712}</p>
<p>
	Türkiye ile Nijerya arasındaki sıcak ilişkilerin iyi seviyede olduğunu vurgulayan Buhari, Cumhurbaşkanı Erdoğan'ı ikinci kez Abuja'da ağırlamaktan dolayı memnuniyet duyduğunu söyledi.</p>
<p>
	{ilgili-haber-616247}</p>
<p>
	Buhari, ziyarette ikili ilişkiler gibi birçok konuyu ele aldıklarını aktararak Nijerya ile Türkiye arasındaki nezaket çerçevesinde bu konuları değerlendirdiklerini kaydetti.</p>
<p>
	{ilgili-haber-618769}</p>
<p>
	İki ülke arasında 8 yeni anlaşma ve mutabakat zaptı imzalandığını belirten Buhari, "Enerji, savunma sanayisi, madencilik ve hidrokarbon alanlarında anlaşmalar imzaladık. Bu anlaşmaların en kısa zamanda uygulamaya geçmesini umuyoruz." dedi.</p>
<p>
	Buhari, görüşmelerde Nijerya'nın yeni tip <a href="https://www.trthaber.com/etiket/koronavirus/" target="_blank">koronavirüs</a> (Kovid-19) protokollerinin değiştirilerek Türkiye'ye uygulanan seyahat yasaklarının kaldırıldığını ifade etti.</p>
<p>
	<strong>Buhari'den Türkiye'ye teşekkür</strong></p>
<p>
	Cumhurbaşkanı Erdoğan'ın eşi Emine Erdoğan'ın da Abuja'da çok kıymetli işlere imza attığını vurgulayan Buhari, "Abuja'da Türk İşbirliği ve Koordinasyon Ajansı (TİKA) tarafından onarılan ortaokulun açılışını yaptı." dedi.</p>
<p>
	Buhari, TİKA'nın Nijerya'ya gerçekleştirdiği desteklerden dolayı Türkiye'ye şükranlarını sundu.</p>
<p>
	Cömertliği ve iş birliği için Erdoğan'a teşekkür eden Buhari, "Çatışma alanlarından kaçan 4 milyon kişiye ülkenizde ev sahipliği yaptığınız için teşekkürlerimizi iletmek istiyoruz. Tüm dünyaya örnek teşkil ediyorsunuz." ifadesini kullandı.</p>