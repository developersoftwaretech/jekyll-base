--- 
layout: post
title: Devlet korumasındaki 1050 genç kamuda istihdam edilecek
date: 2021-10-18 00:00:00
thumbnail: https://trthaberstatic.cdn.wp.trt.com.tr/resimler/1634000/memur-vergi-odeme-aa-1635518.jpg
rating: 2
---
<p>
	Aile ve Sosyal Hizmetler Bakanlığınca korunma ve bakım altında yetişen gençler, kamu kurum ve kuruluşlarında istihdam edilecek.</p>
<p>
	Bu kapsamda 3 Kasım 2021 tarihinde hak sahibi 1050 gencin ataması <a href="https://www.trthaber.com/etiket/egitim/" target="_blank">eğitim</a> durumlarına uygun kadrolara yapılacak. Hak sahibi gençler, tercih işlemlerini 18-27 Ekim 2021’de <a href="https://www.trthaber.com/etiket/e-devlet/" target="_blank">e-devlet</a> üzerinden gerçekleştirebilecek. Tercih kılavuzuna Bakanlığın internet sayfasından ve turkiye.gov.tr internet adresinden ulaşılabilecek.</p>
<p>
	<strong>Yılda üç kez atama yapılıyor</strong></p>
<p>
	Devlet korumasında yetişmiş gençler kamu kurum ve kuruluşlarında istihdam ediliyor. Bu amaçla yılda üç kez atama yapılıyor.</p>
<p>
	Aile ve Sosyal Hizmetler Bakanlığı, gençlere desteğini istihdam sonrasında da sürdürüyor. İşe yerleştirilen gençlere, Bakım Sonrası Rehberlik İzleme ve Değerlendirme Birimlerindeki personel tarafından yaşadıkları sorunların çözümü için destek sağlanarak, ihtiyaç duydukları konularda rehberlik çalışmaları yürütüyor.</p>
<p>
	Bugüne kadar devlet korumasında yetişmiş toplam 55 bin 862 kişinin kamuda istihdamı sağlandı.<br />
	 </p>