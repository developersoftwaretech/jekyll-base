--- 
layout: blog
title: Web ve mobil destekli akıllı sulama sistemi: Esular
date: 2021-12-30 12:50:00
thumbnail: https://cdn.webrazzi.com/uploads/2021/12/esular-967.png
rating: 3
---

Teknoloji artık hayatlarımızı her anlamda kolaylaştırıyor; bizlere zamandan tasarruf sağlarken işlerin daha hızlı ve düzenli bir şekilde ilerlemesine yardımcı oluyor. Günümüzde hızla dijitalleşen sektörlerden biri de tarım. Esular da 2019 yılında, tarım sektörünü dijitalleştirmeyi hedefleyen bir girişim olarak hayata geçirildi. Girişim, web ve mobil uygulama destekli, tamamen pilli olarak çalışan vana, sensör ve haberleşme altyapısından oluşan akıllı sulama sistemi olarak faaliyet gösteriyor.
Sensör destekli akıllı sulama çözümü
Tarım alanları, şehir içi peyzaj alanları ve diğer su kontrol teknolojilerine ihtiyaç duyulan alanlarda kablolama ve elektrik ihtiyacına gerek duymadan çok noktadan sulama kontrollü, gübreleme ve sulama kalitesinin takibini sağlayan sensör destekli akıllı sulama çözümü sunuyor. Sunulan çözümler ile birlikte çiftçiler ve üreticiler arazisine gitmeden web ve mobil uygulama üzerinden tüm sulama süreçlerini yönetebiliyor. Çeşitli sensör destekleri ile bitki gelişimi ve sulama kalitesinin takibi gerçekleştirilebiliyor. Pratik kurulumlu, kolay kullanıma sahip çözümler ile geniş tarım alanları, açık tarım arazileri, şehir içi peyzaj alanları, golf sahası, futbol sahası, villa, otel gibi bölgelerde etkili su kontrol çözümü sağlanıyor.
Daha sürdürülebilir bir üretim için tarımın dijitalleşmesinin ihtiyaç olduğuna inanan Esular ekibi, bununla birlikte bu dijitalleşmenin sadece öneri değil aynı zamanda sahada kontrol ve yönetim yapması gerektiğini söylüyor. Esular’ın kuruluş amacı daha sürdürülebilir tarım için etkili, verimli su kontrol teknolojileri geliştirmek ve bunları herkesin kullanımına ve erişimine sunmak olarak açıklanıyor.
Esular, Erhan Sandal ve Fatma Aktaş tarafından kuruldu. Ekip, 4 aktif çalışan ve 2 adet dönemsel şekilde yardımcı olan 6 kişiden oluşuyor. Şirket, 2022 yılı sonuna kadar da üretim ve saha çalışmaları konusunda ekibini büyütmek ve bu kapsamda 10-12 kişilik bir ekip büyüklüğüne ulaşmayı hedefliyor.
Esular ekibi, tarım teknolojileri konusunda 7 yıldan fazla tecrübeye sahip
Esular ekibi, tarım teknolojileri konusunda 7 yıldan uzun süreli tecrübeye sahip. Bu sayede hem tarım alanları ve sulama alanlarındaki ihtiyaçları yakından tanıyorlar hem de ekip olarak pilli sistemler geliştirme, donanım ve IoT sensör çözümleri geliştirme hem de bulut tabanlı uygulama geliştirme deneyimlerine sahip oldukları ve benzer teknolojileri daha önce geliştirdikleri için AR-GE sürecimizi hızla tamamladıklarını belirtiyorlar. Şu an aktif olarak kullandıkları bazı ürünleri uzun süredir hobi veya eğitim amacı ile geliştirme yaptıkları için 2018 yılında başladıkları aktif ürün çıkarma çalışmalarını 2019 yılı sonlarında tamamladılar. 2020 yılı ilk çeyrekte yaptıkları başarılı saha çalışmalarından sonra ise Haziran 2020 itibarıyla ilk satışlarını gerçekleştirdiler.
Hem Esular projesi sürecinde hem de Esular projesi öncesi süreçte sürekli çiftçilerle iletişim halinde olduklarını belirten ekip, bugüne kadar binlerce müşteri görüşmesi gerçekleştirdi. Aynı zamanda hem IoT hem de iletişim sektöründe bazı kurumsal firmalar ile iş birliği yapıldı. Bazı sayaç, vana vb. ekipman üreticileri ile de yaptıkları iş birlikleri sayesinde üretim süreci hızlandı.

Şu an tarım alanlarında 10’dan fazla çiftçi Esular çözümlerini kullanıyor
Teknoloji satışları ve lisanslı üretim modelleri ile çalışmaya başlandı. Şu an tarım alanlarında 10’dan fazla çiftçi Esular çözümlerini kullanarak sulama, gübreleme ve ilaçlama süreçlerini yönetiyor. İlk satışların üzerinden 1.5 yıldan uzun süre geçti ve ilk kullanım yapan müşteriler çözümlerden memnun kaldı; ilk hasatlarını da yaptı. Bizimle paylaşılan bilgilere göre bu çiftçiler, gelecek yıl da Esular ürünlerini kullanmaya devam edeceklerini söylüyorlar. Bunun dışında şehir içi park ve bahçeler ile özel sulama alanları diye tabir edilen bireysel ve kurumsal alanlarda da 20’nin üzerinde satış, kurulum, POC ve demo çalışması yapıldı. Ekip, gelecek yıllarda bu pazardaki faaliyetlerini de hızlandırmayı hedefliyor.
Aktif yatırım arayışı devam ediyor
Esular, bugüne kadar herhangi bir yatırım almadan kendi öz kaynaklarıyla ilerledi. Girişim, Kworks IoT 2019’a seçilen 5 girişimden biri oldu, aynı zamanda İTÜ Çekirdek sürecine dahil oldu, Big Bang sürecine seçildi ve yatırım ve destek arayışlarına aktif olarak başladı. 2 Aralık'ta gerçekleşen Big Bang 2021 etkinliğine katılan Esular, burada parasal destekler aldı ve iş birlikleri kurarak ilk yatırımlarını alma sürecini başlattı. Girişim şu anda, ekibi büyütmek ve üretim altyapısını geliştirmek için aktif yatırım arayışında.
Esular'ın gelir modelleri
Esular, gelir elde etmek için B2C, B2B ve SaaS modellerinde çalışmalar yapıyor. Lisanslı üretim için de ekipman üreticileri ile iş birlikleri yapıyor. Bazı teknolojilerinin de üretim lisanslama şeklinde satışını gerçekleştiriyor. Temel gelir kaynağı, donanım iletişim altyapı ürünlerinin, vana ve sensör kontrol ürünlerinin doğrudan veya bayiler aracılığı ile çiftçilere satışı. Lokal peyzaj ve otomasyon firmaları ile yapılan bayilik anlaşmaları ile de şehir içi park ve bahçeler için ürün satışı gerçekleştiriyor. Aynı zamanda web ve mobil uygulama destekli, bulut tabanlı sulama yönetim ve akıllı sulama yazılımının aylık, yıllık abonelikler şeklinde farklı paketlerde satışını yaparak da gelir elde ediyor.
Gelecekte hedef globale açılmak
Esular'ın kısa vadeli hedefi, 2022 yılı içerisinde üretim kapasitesini artırmak ve ekibimizi büyütmek. Bu kısa vadeli hedefin dışında uzun vadeli hedefleri arasında yurt dışına açılmak var. Geliştirdikleri akıllı su kontrol teknolojileri ile global sorunlara teknolojik çözüm sunan ekip, şu anda aktif olarak yurt dışından talepler alıyor. Bazı yurt dışı projelerine teklifler veren Esular, bu tekliflerin bazılarını hayata geçirdi. Gelecek dönemlerde de doğrudan veya iş birlikleri ile şu an kendileri için ulaşılabilir pazar konumunda olan Avrupa, Rusya, Orta Doğu ve Orta Asya Türk Cumhuriyetleri'nde satış yapmayı, ilerleyen dönemlerde ise Amerika, Afrika, Uzak Doğu pazarlarına açılmayı hedefliyor.
</br>&nbsp;Web tasarım, internetin ve teknolojinin gelişmesi ile birlikte pek çok kişiyi doğrudan etkileyen oldukça önemli bir unsurdur. Web tasarım, özellikle müşterilerine ve hedef kitlesine ulaşmak isteyen kişiler için çok önemlidir. Dijital Platformda yer alarak profesyonel yaklaşımlarını aktarmak isteyen şirketler, kurumlar veya küçük işletmeler, kendilerini en doğru şekilde yansıtacak olan tasarım seçimleri yapmalıdır. Çünkü web sitelerinin özgün tasarımlara sahip olmasını ve müşterileri etkilemesini sağlamaktadır. Bu doğrultuda pek çok kişi “Web tasarım nedir?” sorusunu sorabilmektedir. Bu soruya verilebilecek en doğru cevap; tasarım fikirlerinin, estetik çizgisinde ve belirli bir amaç doğrultusunda yönlendirildiği, düzenlendiği daha sonra ise uygulamaya dönüştüğü işlemler olarak adlandırılabilir, şeklindedir. Söz konusu işlemlerin tamamlanması sonrasında ise meydana aktif bir şekilde web sitelerine erişim sağlanabilmesi çıkar. Tüm bunların yanı sıra web tasarım unsurları bulunmaktadır. Peki, söz konusu tasarım unsurları nelerdir? Gelin hep beraber inceleyelim.<a href="https://www.developerbilisim.com/web-tasarim">web</a>