--- 
layout: post
title: Bitcoin rekor seviyede
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1566000/bitcoin-aa-1567980.jpg
rating: 3
---
<p>
	Dünyanın en büyük <a href="https://www.trthaber.com/etiket/kripto-para/" target="_blank">kripto para</a> birimi, son 24 saat içinde yüzde 5'in üzerinde değer kazandı.</p>
<p>
	Bitcoin'in değeri, 66 bin doların üstüne çıkarak tüm zamanların en yüksek seviyesine ulaştı. Kripto para birimi en son nisan ayında 64 bin 899 dolarla rekor kaydetmişti.</p>
<p>
	Rekorunu tazeleyen Bitcoin'in hızlı yükselişinde ABD'de <a href="https://www.trthaber.com/etiket/bitcoin/" target="_blank">Bitcoin</a> vadeli işlem kontratlarına dayalı ilk ETF'nin New York Menkul Kıymetler Borsası'nda işlem görmeye başlaması belirleyici oldu.</p>
<p>
	<strong>Ethereum 4 bin doların üstünde</strong></p>
<p>
	ProShares'in "BITO" koduyla dün işlem görmeye başlayan Bitcoin Strateji ETF'si, ilk işlem gününde yüzde 4'ün üzerinde yükseliş kaydetmişti.</p>
<p>
	Kripto para piyasasındaki pozitif seyrin etkisiyle Bitcoin'in yanı sıra Ethereum'un değeri de son 24 saatte yüzde 5 artarak 4 bin doların üstüne çıktı.</p>
<p>
	Analistler, ABD'de gelecek haftalarda daha fazla Bitcoin vadeli işlem kontratlarına dayalı ETF'nin piyasaya sürülebileceğini açıkladı. </p>
