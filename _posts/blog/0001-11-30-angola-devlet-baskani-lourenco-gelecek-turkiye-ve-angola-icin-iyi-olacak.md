--- 
layout: blog
title: Angola Devlet Başkanı Lourenço: Gelecek, Türkiye ve Angola için iyi olacak
date: 0000-00-00 00:00:00
thumbnail: https://trthaberstatic.cdn.wp.trt.com.tr/resimler/1676000/angola-lourenco-aa-1676805.jpg
rating: 3
---
<p>
	Cumhurbaşkanı Erdoğan'ın Angola ziyareti kapsamında başkent Luanda'daki imza töreni sonrası düzenlenen ortak basın toplantısında açıklamalarda bulunan Manuel Gonçalves Lourenço, ziyaret kapsamında iki ülke arasında farklı alanlarda anlaşmalar imzalandığını söyledi.</p>
<p>
	Lourenço, "Cumhurbaşkanı Erdoğan'a teşekkür ediyoruz ve bu iş birliğine çok güzel bir şekilde bakıyoruz. Gelecek, Türkiye ve Angola için iyi olacak." ifadelerini kullandı.</p>
<p>
	Türk Hava Yollarının (THY) İstanbul-Luanda seferlerine başladığını hatırlatan Lourenço, iki ülke ilişkilerinin 3 ay gibi kısa sürede hızla ilerlediğine dikkati çekti.</p>
<p>
	{ilgili-haber-617992}</p>
<p>
	Lourenço, "Cumhurbaşkanı Erdoğan'ı burada kabul ettiğimiz için onur duyuyoruz. Ben önce Türkiye'ye ziyarette bulunmuştum. 3 ay önce Ankara'daydım ve samimi bir şekilde dostluklarımızı pekiştirdik. Oradaki ziyaretimizde önemli iş birliği anlaşmaları imzaladık. Bu ziyarette de yine birkaç önemli anlaşmayı biraz önce imzaladık." diye konuştu.</p>
<p>
	THY'nin Luanda seferlerini haftada 2 kez düzenleyeceği bilgisini paylaşan Lourenço, bu seferlerin Angola için çok önemli olduğunu ve iki ülke insanlarını birbirine yakınlaştıracağını vurguladı.</p>
<blockquote class="twitter-tweet">
	<p dir="ltr" lang="tr">
		Cumhurbaşkanı Erdoğan: Görüşmemizin siyasi, askeri, ekonomik, ticari, kültürel alanlarda 7 anlaşmayla birlikte bunun teyit edilmiş olması aramızdaki ilişkilerin ne noktaya vardığını göstermesi bakımından da önem taşıyor. <a href="https://t.co/2rX3v5vSN5">https://t.co/2rX3v5vSN5</a> <a href="https://t.co/x2FZtivhmx">pic.twitter.com/x2FZtivhmx</a></p>
	— <a href="https://www.trthaber.com/etiket/trt/" target="_blank">TRT</a> Haber Canlı (@trthabercanli) <a href="https://twitter.com/trthabercanli/status/1450078171567624195?ref_src=twsrc%5Etfw">October 18, 2021</a></blockquote>
<script async src="https://platform.twitter.com/widgets.js" charset="utf-8"></script><p>
	<strong>Angola, Türk yatırımcılar için bölgedeki diğer ülkelere kapı olacak</strong></p>
<p>
	Angola'nın Türk yatırımcılar için önemine işaret eden Lourenço, Türk yatırımcıların Angola'ya gelmesiyle diğer ülkelerde de <a href="https://www.trthaber.com/etiket/ticaret/" target="_blank">ticaret</a> ve yatırım yapma imkanı bulabileceklerinin altını çizdi.</p>
<p>
	Lourenço, "Afrika ülkeleri arasında Angola daha iyi ve modern olmaya çalışıyor. Türkiye'nin buraya gelmesiyle iki ülke için kazanımlarımız olacağı gibi bölgedeki diğer ülkelerde de üretim ve satış yapabileceğiz." dedi.</p>
<p>
	Cumhurbaşkanı Erdoğan'ın Angola ziyareti kapsamında iki ülke arasında eğitim, gümrük, tarım ve <a href="https://www.trthaber.com/etiket/medya/" target="_blank">medya</a> gibi farklı alanlarda anlaşmalar imzalandı.</p>
<p>
	<a href="https://www.trthaber.com/etiket/afrika/" target="_blank">Afrika</a> turu kapsamında Cumhurbaşkanı Erdoğan, Angola'dan sonra Togo ve Nijerya'yı ziyaret ederek resmi temaslarda bulunacak.</p>
