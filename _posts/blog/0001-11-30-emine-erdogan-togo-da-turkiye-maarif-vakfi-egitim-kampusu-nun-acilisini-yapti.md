--- 
layout: blog
title: Emine Erdoğan Togo'da Türkiye Maarif Vakfı Eğitim Kampüsü'nün açılışını yaptı
date: 0000-00-00 00:00:00
thumbnail: https://trthaberstatic.cdn.wp.trt.com.tr/resimler/1678000/emine-erdogan-togo-aa-1678153.jpg
rating: 2
---
<p>
	Cumhurbaşkanı Erdoğan'ın üç ülkeyi kapsayan <a href="https://www.trthaber.com/etiket/afrika/" target="_blank">Afrika</a> seyahatine eşlik eden Emine Erdoğan'ı, Togo'daki okul ziyaretinde, <a href="https://www.trthaber.com/etiket/turkiye-maarif-vakfi/" target="_blank">Türkiye Maarif Vakfı</a> Mütevelli Heyeti Üyesi Mahmut Özdil ve Yönetim Kurulu Üyesi İpek Coşkun ile Ülke Temsilcisi Hüseyin Sami Gök karşıladı.</p>
<p>
	Emine Erdoğan'a, Togo Meclis Başkanı Yawa Djigbodi Tsegan eşlik etti.</p>
<p>
	Caisse Uluslararası Maarif Okulları Kampüsü'nün bahçesinde düzenlenen törende, Erdoğan'a saksıda baobab fidanı hediye edildi. Ardından okul bahçesine katılımcılar tarafından <a href="https://www.trthaber.com/etiket/fidan/" target="_blank">fidan</a> dikimi gerçekleştirildi.</p>
<p>
	Heyet, daha sonra okulu gezerek öğretmen ve öğrencilerle sohbet etti, okullarla ilgili bilgi aldı.</p>
<p>
	<img alt="" src="dosyalar/images/20211019_2_50510597_69811904.jpg" style="width: 650px; height: 435px;" /></p>
<p>
	<strong>"Eğitimin kalitesi ve yaygınlığı, kalkınmanın öncü kuvvetidir"</strong></p>
<p>
	Emine Erdoğan, törende yaptığı konuşmada Türkiye Maarif Vakfının, Togo'da iki ayrı kampüste <a href="https://www.trthaber.com/etiket/egitim/" target="_blank">eğitim</a> faaliyetlerine başladığını hatırlatarak, Togo makamlarına, sağladıkları kolaylık için teşekkür etti.</p>
<p>
	"Eğitim, ülkelerin gelişmişlik kriterleri arasında en önemli maddedir. Eğitimin kalitesi ve yaygınlığı, kalkınmanın öncü kuvvetidir" diyen Erdoğan, şunları kaydetti:</p>
<p>
	<em>"Dünya hepimizin gözleri önünde hızlı bir değişim sürecinden geçiyor. Teknoloji hayatlarımızda hakim güç haline geldi. Aslına bakarsanız, esas yarış bu alanda sürdürülüyor. Haliyle, gelişmelere ayak uydurmak ve geleceğe hazırlıklı olmak da ancak güçlü bir eğitimle mümkün olabilir. Bu noktada ülkemiz, Afrika'ya yönelik önemli katkılar sunuyor.</em></p>
<p>
	<em>Bildiğiniz gibi, Türkiye Bursları'yla Afrika ülkelerindeki başarılı öğrencilere eğitim desteği veriyoruz. Son 10 yılda, 54 Afrika ülkesinden 314 binden fazla öğrenci, burslarımıza başvurdu. Bu öğrencilerden 13 bin 982'si burs imkanından faydalandı. Bu rakam bize, Afrika'yla dostluğumuzun günden güne pekiştiğini gösteriyor. Halihazırda 4 bin 403 Afrikalı öğrenci, Türkiye'de lisans, yüksek lisans ve doktora gibi farklı seviyelerde öğrenimlerini sürdürüyorlar. Bununla beraber, 51 farklı Afrika ülkesinden, toplamda 8 bin 786 Türkiye mezunumuz var. 2005'ten bu yana 95 Togolu öğrenciye Türkiye'de burslu okuma imkanı verildi. Bu öğrencilerimizden 30'u mezun oldu. Ülkemizin, Afrikalı öğrenciler arasında popüler olması, bizim için son derece sevindirici."</em></p>
<p>
	İşin yalnızca diploma almakla sınırlı kalmadığını, sektörel ve bölgesel mezun buluşmalarıyla, Türk iş insanları ve Türkiye mezunlarının bir araya gelmeye devam ettiğini belirten Erdoğan, "Bu buluşmalarda yazılım, sağlık, lojistik, <a href="https://www.trthaber.com/etiket/enerji/" target="_blank">enerji</a> ve madencilik gibi birçok alanda somut adımlar atılıyor. Bu çabanın, Afrika'nın gelecek güzel günlerine fayda sağlamasını temenni ediyorum" dedi.</p>
<p>
	<img alt="" src="dosyalar/images/20211019_2_50510597_69811900.jpg" style="width: 650px; height: 433px;" /></p>
<p>
	<strong>"Çeşitli projelere destek oluyorum"</strong></p>
<p>
	Türkiye'nin 2005 Afrika açılımının ardından, 16 yıl içinde, birçok Afrika ülkesine seyahat etme imkanı bulduğunu vurgulayan Erdoğan, doğudan batıya, kuzeyden güneye, her adımda kendisini büyüleyen bir kıta ile karşılaştığını dile getirdi.</p>
<p>
	Afrika ülkelerine yaptığı yolculuklarda, bilhassa Afrikalı kadınların mücadelesinden çok etkilendiğini dile getiren Erdoğan, şunları ifade etti:</p>
<p>
	<em>"Bu nedenle kadınların kalkınmasını desteklemek için çeşitli projelere destek oluyorum. 2016 yılında, Ankara'da kurduğumuz Afrika El Sanatları Pazarı ve Kültür Evi, bu çabanın bir örneğidir. Afrikalı kadınların el emeği ürünlerini, çeşitli ülkelerden alıyor, bu adil pazarda satışını yapıyoruz. Elde edilen gelir, olduğu gibi yine Afrikalı kadınlara dönüyor. Bununla birlikte 2020'de 'Afrika Yemek Kültürü' kitabının tanıtımını yaptık. </em></p>
<p>
	<em>Bu kitap sayesinde, sofralardan gönüllere uzanan bir eser ortaya çıktı. 2021'de çıkardığımız 'Afrika Atasözleri Seçkisi' kitabının ise somut olmayan <a href="https://www.trthaber.com/etiket/kulturel-miras/" target="_blank">kültürel miras</a> alanında değerli bir katkı olduğuna inanıyorum. Her yıl, 25 Mayıs'ta Afrika Günü'ne özel düzenlediğimiz etkinliklerle, Afrika'nın büyüyen önemine dikkat çekiyoruz. Bir Afrika atasözü 'Bugün yaptığımız her şey tarihe kazılı kalır' der. Dayanışmamızın, tarihe önemli bir örneklik olarak kalacağına inanıyorum."</em></p>
<p>
	<strong>"Bu hatırat Afrika'ya olan sevgimin, ilgimin ifadesidir"</strong></p>
<p>
	"Afrika Seyahatlerim" kitabının, Afrika'nın kalbindeki yerine işaret ettiğini belirten Erdoğan, "Bu hatırat Afrika'ya olan sevgimin, ilgimin ifadesidir. Satışından elde edilecek tüm gelir, Afrikalı kadınlara dönmek üzere, Afrika El Sanatları Pazarı ve Kültür Evi’ne bağışlanacak. Yüzyılın yükselen değeri Afrika'nın, yıldızının her daim parlamasını diliyorum. Öğrencilerimize başarılı bir eğitim-öğretim yılı temenni ediyorum" dedi.</p>
<p>
	Törende konuşan Türkiye Maarif Vakfı Mütevelli Heyeti Üyesi Mahmut Özdil de Maarif ailesi olarak, beş yıl içerisinde dünyanın 67 ülkesinde 397 eğitim kurumu ile saygın ve güvenilir eğitimin adresi haline geldiklerini ifade etti.</p>
<p>
	Meclis Başkanı Yawa Djigbodi Tsegan de Türkiye Maarif Vakfına Togo'da açtığı okullar dolayısıyla teşekkür ederek, Cumhurbaşkanı Erdoğan ve eşi Emine Erdoğan'ın Togo ziyaretinin, iki ülke arasındaki ilişikler açısından memnuniyetle karşılandığını ifade etti.</p>
<p>
	Ardından protokol üyeleriyle birlikte açılış kurdelesi kesildi, öğrencilere hediyeler dağıtıldı.</p>
