--- 
layout: post
title: FETÖ sanığı Gürbüz Sevilay adli kontrol şartıyla tahliye edildi
date: 2021-10-19 00:00:00
thumbnail: https://trthaberstatic.cdn.wp.trt.com.tr/resimler/1524000/feto-pkk-gurbuz-sevilay-trt-haber-1525276.jpg
rating: 4
---
<p>
	Ankara 2. Ağır Ceza Mahkemesince görülen duruşmada ‘silahlı terör örgütüne üye olmak’ ve ‘örgüte silah sağlama’ suçlarından 30 yıla kadar hapis istemiyle yargılanan Sevilay, tutuklu bulunduğu cezaevinden Ses ve Görüntülü Bilişim Sistemi (SEGBİS) ile katılırken sanık avukatı da salonda hazır bulundu.</p>
<p>
	Sevilay, savunma sanayi alanında faaliyet gösterdiği ve darbe girişiminden sonra ihraç edilen FETÖ'nün gzili sorumlularına kendi şirketinde görev verdiği ve bu kişiler aracılığıyla da PKK mensuplarıyla irtibata geçtiğini itiraf etmişti.</p>
<p>
	<strong>Ara karar açıklandı: Adli kontrol şartıyla serbest bırakıldı</strong></p>
<p>
	Etkin pişmanlık kapsamında tüm bildiklerini anlattığını söyleyen Sevilay, hiçbir suçlama olmadan 9 aydır tutuklu kaldığını ve tahliyesini talep ettiğini ifade etti. Sanık avukatı ise müvekkilinin akrabası tarafından yapılan ihbarın asılsız olduğunu ve etkin pişmanlıktan faydalanmak isteyen Sevilay’ın bu hükümlerden yararlanması gerektiğini söyledi.</p>
<p>
	Ara kararını açıklayan mahkeme, etkin pişmanlık kapsamında verdiği ifadeleri ve tutukluluk kapsamındaki kaldığı süreyi göz önüne alarak Sevilay’ı ‘adli kontrol şartıyla’ tahliye etti.</p>
<p>
	<strong>15 Şubat'ta MİT destekli operasyonla Türkiye'ye getirilmişti</strong></p>
<p>
	Milli İstihbarat Başkanlığı ve Ankara Emniyet Müdürlüğü’nün ortak operasyonuyla “silahlı terör örgütüne üye olma” suçunda hakkında yakalama kararı olan Gürbüz Sevilay, MİT destekli operasyonla Özbekistan’da yakalanmış,15 Şubat’ta da  Türkiye’ye getirilmişti.</p>
<p>
	<strong>FETÖ'nün PKK/YPG ile kirli işbirliğini anlatmıştı</strong></p>
<p>
	Sorgusunda etkin pişmanlıktan faydalanmak isteyen Sevilay’ın anlatımları ve dijital materyallerden elde edilen veriler örgütün PKK/YPG ile kirli işbirliğini gün yüzüne çıkarmıştı.</p>
<p>
	{ilgili-haber-556683}</p>
<p>
	<strong>FETÖ'nün Özbekistan yapılanmasını kurdu</strong></p>
<p>
	Sevilay’ın 1990’lı yıllarda örgüte ilk olarak katıldığı, Özbekistan’a gönderilmeden önce FETÖ Silahlı Terör Örgütü elebaşı Fetullah Gülen ile görüştüğü belirlendi.</p>
<p>
	Örgüt kontrolünde olan dershanelerde eğitim gören üniversite sınavında başarılı olamayan yaklaşık 50 kişilik gruplar halinde 500 kişilik öğrenci grubunu Özbekistan’a götürdüğü belirlendi.</p>
<p>
	<strong>Bürokratların çocuklarını eğitti</strong></p>
<p>
	Sevilay’ın Özekistan’daki üst düzey bürokratların çocuklarını eğittiği, FETÖ'ye eleman kazandırdığı ortaya çıktı.</p>
<p>
	<strong>Örgüte destek için birden fazla şirket açtı</strong></p>
<p>
	Yine FETÖ’ye maddi imkanlar da sunarak birden fazla şirket açtığı ve faaliyetlerine örgütün güdümüne Özbekistan’da devam ettiği tespit edildi.</p>
<p>
	Türkiye’ye dönen Sevilay, yine ihraç edilen FETÖ’cülerle savunma sanayi alanında faaliyet gösteren şirket kurdu. 2 ortağının bir süre sonra FETÖ aranmaları nedeniyle Yunanistan’a kaçması üzerine Sevilay bu kez daha önce “terörizmin finansmanından” işlem yapılan M.S. ile şirketi yönetti.</p>
<p>
	{ilgili-haber-611190}</p>
<p>
	<strong>PKK/YPG karargahında silah ticareti anlaşması</strong></p>
<p>
	İtirafçı olan FETÖ'cü Sevilay'ın ifadesiyle ortaya çıkan kirli işbirliğinin ayrıntıları şöyle:</p>
<p>
	Sevilay, M.S.’nin irtibatları doğrultusunda PKK bağlantılı kişilerle irtibata geçti. 2019 yıllı sonlarında N.Ö. aracılığı ile Suriye’nin Rojava bölgesine gitti. Sözde PKK/YPG karargahında silah ticareti için anlaşma yaptı.</p>
<p>
	Bu anlaşmadaki silah, mühimmat ve malzemelerin temini için Ukrayna’da irtibatlar kurdu, bir şirketle alım için protokol imzaladı.</p>
<p>
	<strong>Irak’ın kuzeyine Ukraynalılarla geldi</strong></p>
<p>
	Sevilay bir kez daha sözde karargahta Mazlum Kobani ve Mahir K. ile anti-İHA, anti-drone, askeri malzemeler, termal elbiseler ile ilgili görüşmeye katıldı.</p>
<p>
	Bu askeri malzemelerin temini için yapılan anlaşma kapsamında Ukraynalı şirket yetkililerini PKK/YPG’li üst düzey teröristler ile Irak’ın kuzeyinde buluşturdu.</p>
<p>
	<strong>200 bin dolar avans</strong></p>
<p>
	Bu buluşmada roket ve füze sistemleri de dahil olmak üzere geniş çaplı silah ticareti görüşmesi yapıldığı, silah ticareti ile ilgili 200 bin dolar avans alındığı ortaya çıkarıldı.</p>
<p>
	<strong>Rojava’daki ilk görüşme</strong></p>
<p>
	Sevilay’ın ifadesinde Rojava’da ilk görüşmede PKK yöneticileri H.A. ve M.Ö.'nün “Bir savaş durumunun var olduğunu, savaş nedeni ile şehirleşmeyi yavaşlattıklarını, para ve güç olarak kendilerinin Suriye’den daha güçlü olduklarını, her şeylerinin hazır olduğunu, uluslararası statü beklediklerini, fabrikalar yapacaklarını, ancak şuan acil başka şeylerin lazım olduğunu” dile getirdiğini anlattı.</p>
<p>
	{ilgili-haber-558562}</p>
<p>
	<strong>PKK’lı yönetici: İHA’lardan korunmamız lazım</strong></p>
<p>
	Gürbüz Sevilay, bu toplantılarda PKK'nın güçlü Türk SİHA bombardımanlarından kaçmak için; füze, radar sistemi, anti drone, anti-insansız hava aracı sistemi ve termal askeri kıyafetler talep ettiğini belirtti.</p>
<p>
	Sevilay ifadesinde Türkiye sınırına çok yakın bir bölgede bulunan petrol bölgesine götürüldüğünü, burada terör örgütü yöneticisi H.A.’nın çıkartılan petrolü ABD’ye verdiklerini anlatıp ‘bu bölgeyi insansız hava araçları (İHA) bombardımanından korumamız lazım, anti dron ve anti insansız hava aracı sistemine ve termal askeri kıyafet (termal kameranın tespit etmemesi için) ihtiyaç duyuyoruz, bu bölgenin güvenliğinden ben sorumluyum’ dediğini dile getirdi. </p>
