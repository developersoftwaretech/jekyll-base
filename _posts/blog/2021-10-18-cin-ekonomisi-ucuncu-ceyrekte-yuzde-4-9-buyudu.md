--- 
layout: post
title: Çin ekonomisi üçüncü çeyrekte yüzde 4,9 büyüdü
date: 2021-10-18 00:00:00
thumbnail: https://trthaberstatic.cdn.wp.trt.com.tr/resimler/1676000/cin-bayragi-aa-1676227.jpg
rating: 2
---
<p>
	Ulusal İstatistik Bürosu (NBS) verilerine göre, Gayrisafi Yurt içi Hasıla (GSYH) yılın üçüncü çeyreğinde geçen yılın aynı dönemine göre yüzde 4,9 arttı.</p>
<p>
	<a href="https://www.trthaber.com/etiket/cin/" target="_blank">Çin</a> ekonomisi, yılın ilk çeyreğinde yüzde 18,3, ikinci çeyreğinde yüzde 7,9 büyümüştü.</p>
<p>
	<strong>Büyüme üçüncü çeyrekte yavaşladı</strong></p>
<p>
	Ülke ekonomisi, Ocak-Eylül döneminde geçen yılın aynı dönemine göre yüzde 9,8 <a href="https://www.trthaber.com/etiket/buyume/" target="_blank">büyüme</a> kaydederken, büyüme hızının ikinci çeyreğin ardından üçüncü çeyrekte de yavaşlaması dikkati çekti.</p>
<p>
	Çin'de GSYH, üçüncü çeyrekte bir önceki çeyreğe göre ise yüzde 0,2'lik sınırlı bir artış kaydetti.</p>
<p>
	NBS Sözcüsü Fu Linghui üçüncü çeyrekte büyümenin, yüzde 64,6 ile tüketimdeki, yüzde 15,6 ile yatırımdaki ve yüzde 19,5 ile ihracattaki artıştan kaynaklandığını belirtti.</p>