--- 
layout: post
title: Sermaye Piyasaları Kongresi 16 Kasım'da başlıyor
date: 2021-10-18 00:00:00
thumbnail: https://trthaberstatic.cdn.wp.trt.com.tr/resimler/1676000/spk-kongre-aa-1676388.jpg
rating: 4
---
<p>
	Dünyadan ve Türkiye'den ünlü uzman ve liderlerin konuşmacı olacağı Sermaye Piyasaları Kongresi'nde 35 panelin yanı sıra 28 farklı başlıklarda <a href="https://www.trthaber.com/etiket/egitim/" target="_blank">eğitim</a> programları da yer alacak.</p>
<p>
	Sermaye piyasalarının Türkiye ekonomisine, şirketlere, şehirlere ve bireylere sunduğu katma değere odaklanan Türkiye Sermaye Piyasaları Birliği, kongrede bu sorunun cevabını arayacak.</p>
<p>
	<strong>Dört ana tema çerçevesinde konular tartışılacak</strong></p>
<p>
	Kongrede, "Koronavirüs Sonrası Ekonomi ve Finansal Piyasalar", "Sürdürülebilirlik", "Dijital Dönüşüm ve Gelecek Senaryoları" ile "Yeni Nesil Girişimcilik ve Sermaye Piyasası Olanakları" olmak üzere dört ana konu tartışmaya açılacak.</p>
<p>
	Aşılanmaya rağmen riskin devam ettiği salgın nedeniyle hibrit olarak gerçekleştirilecek Türkiye Sermaye Piyasaları Kongresi’nin açılışı, fiziki olarak gerçekleştirilecek.</p>
<p>
	Açılışın ardından kongre kapsamında, iki gün boyunca çevrim içi olarak panellerin yanı sıra farklı başlıklarda eğitim programları gerçekleştirilecek. 2 gün boyunca devam edecek panellerde dünyadan ve Türkiye'den ünlü uzmanlar, liderler ve iş insanları fikirlerini paylaşacak.</p>
<p>
	<strong>Sürdürülebilir kalkınma ele alınacak</strong></p>
<p>
	Kongrede, "Koronavirüs Sonrası Ekonomi ve Finansal Piyasalar" başlığında sekiz panel yapılacak. Sürdürülebilirlik tüm yönleriyle ele alınacak, hızlanan dijitalleşme ile ekonomi ve endüstrinin geleceği tartışılacak, dijitalleşme ile gelen yeni nesil girişimcilik ekosistemi konuşulacak.</p>
<p>
	James Rickards ekonomi ve sermaye piyasalarına yönelik gelecek senaryoları anlatacak ve Prof. Dr. Jeffrey D. Sachs, sürdürülebilir kalkınma konusunda katılımcılara bilgi verecek.</p>
<p>
	<strong>Kongreye katılım ücretsiz</strong></p>
<p>
	Kongre kapsamında düzenlenecek panel ve eğitimler tüm katılımcılara açık olup, kayıtlar web sitesi üzerinden ücretsiz bir şekilde yapılabiliyor.</p>
<p>
	Kongreyle ilgili detaylı bilgilere <strong><a href="https://sermayepiyasalarikongresi.org.tr/">https://www.sermayepiyasalarikongresi.org.tr/</a></strong> adresinden ulaşılabiliyor.</p>
