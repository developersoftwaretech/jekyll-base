--- 
layout: post
title: Kayısı çekirdeği ihracatında 4,2 milyon dolarlık artış
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1678000/kayisi-cekirdegi-aa-1678551.jpg
rating: 2
---
<p>
	Türk Patent ve Marka Kurumunca tescillenen "Malatya Kayısı Çekirdeği"ne yurt dışından ciddi talep var.</p>
<p>
	<a href="https://www.trthaber.com/etiket/malatya/" target="_blank">Malatya</a> <a href="https://www.trthaber.com/etiket/ticaret/" target="_blank">Ticaret</a> Borsası Başkanı Ramazan Özcan, kuru kayısıda olduğu gibi çekirdek ihracatının da bu yıl istikrarlı ve hızlı devam ettiğini, bu yıl kayısı çekirdeğinde yüksek ihracat ve gelir beklediklerini söyledi.</p>
<p>
	Kayısı çekirdeği ihracatının dünya pazarında çok önemli bir noktaya geldiğini anlatan Özcan, "Biz her fırsatta Amerikan bademi ile yarıştığımızı ifade ediyorduk. Geçen yıl pandemiden dolayı ihracatımızda kısmi bir gerileme yaşandı. Ancak son iki ayda, ağustos ve eylül ayında 1731 ton çekirdek ihracatı gerçekleştirdik. Geçen yılın ortalamasının çok önünde gidiyoruz. Gerçekleştirdiğimiz 1731 ton çekirdek ihracatının karşılığında 5 milyon 462 bin <a href="https://www.trthaber.com/etiket/dolar/" target="_blank">dolar</a> ülke ekonomisine ve Malatya ekonomisine gelir sağladık. Çekirdekte en önemli alıcılarımızın başında Avrupa geliyor. İtalya, <a href="https://www.trthaber.com/etiket/almanya/" target="_blank">Almanya</a> bizim için çok önemli pazarlar, buradaki gücümüzü korumaya çalışıyoruz" dedi.</p>
<p>
	<strong>Yıl sonu hedefi 6 bin ton çekirdek ihracatı</strong></p>
<p>
	Yılın üçüncü çeyreğinde geçen yılın aynı dönemine göre çekirdek ihracatıyla elde edilen gelirde artış gözlendiğine dikkat çeken Özcan, şunları söyledi:</p>
<p>
	"2020 yılının 9 ayında 2 bin 499 ton çekirdek ihracatına karşılık 6 milyon 344 bin dolar gelir elde etmişiz. Bu yılın 9 ayında 3 bin 644 ton kayısı çekirdeği ihracatına karşılık 10 milyon 587 bin dolarda gelir elde ettik. Ancak toplam ihracata bakıldığında son iki ayda çok önemli bir artış olduğunu görüyoruz. <a href="https://www.trthaber.com/etiket/ihracat/" target="_blank">İhracat</a> rakamları ve ihracat gelirlerinde artış söz konusu. Geçen yılın 9 ayına göre ihracat 1000 tonun, elde edilen gelir de 4 milyon doların üzerinde arttı. Yüzdelik olarak da ihracat rakamı yüzde 45, ihracat gelirinde de yüzde 66,9'luk artış söz konusu. Yıl sonunda ihracat rakamını 6 bin tona tamamlamayı hedefliyoruz."</p>
