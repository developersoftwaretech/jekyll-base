--- 
layout: blog
title: Türkiye'nin savunma ürünleri Nusret-2021'de görücüye çıktı
date: 0000-00-00 00:00:00
thumbnail: https://trthaberstatic.cdn.wp.trt.com.tr/resimler/1678000/savunma-sanayii-ulaq-1678230.jpg
rating: 1
---
<p>
	Nusret 2021 Davet Tatbikatı Çanakkale'de devam ediyor. Tatbikat kapsamında <a href="https://www.trthaber.com/etiket/savunma-sanayii/" target="_blank">savunma sanayii</a> firmaları da, envantere giren ve girmesi beklenen silah sistemlerini Nara Kalesi'nde sergiledi.</p>
<p>
	En çok dikkat çekenlerden biri Silahlı İnsansız Deniz Aracı "SİDA" oldu.</p>
<p>
	Silahlı insansız deniz aracı, kısa bir süre sonra Deniz Kuvvetleri Komutanlığı envanterine girmiş olacak. Otonom olacak SİDA, desteğe ihtiyaç duymadan görevini icra edecek.</p>
<p>
	<img alt="" src="dosyalar/images/sida(1).jpg" style="width: 650px; height: 366px;" /></p>
<p>
	Meteksan İş Geliştirme Yöneticisi Aykut Kertmen, Ulak İnsansız Silahlı Deniz Aracı'nın, Deniz Kuvvetleri'nin ihtiyaçları doğrultusunda, su üstü harbi, <a href="https://www.trthaber.com/etiket/denizalti/" target="_blank">denizaltı</a> savunma harbi, hava savunma harbi ve mayın karşı tedbirlerini uygulayabilecek farklı opsiyonlarda ve farklı fonksiyonlarla geliştirildiğini söyledi.</p>
<p>
	<strong>Atmaca, emsalleri içinde en iyilerinden</strong></p>
<p>
	Roketsan'ın geliştirdiği Atmaca Füzesi de dünyadaki emsalleri içinde en iyilerinden sayılıyor. Atmaca Füzesi, deniz ve kara hedeflerine ateşlenebiliyor.</p>
<p>
	<img alt="" src="dosyalar/images/roketsan.png" style="width: 650px; height: 366px;" /></p>
<p>
	<strong>ASELSAN'dan füze ve radar sistemi</strong></p>
<p>
	Aselsan'ın geliştirdiği ORKA güdümlü füze ve DÜFAS RADAR sistemi de yerli ve milli gurur projelerinden. DÜFAS sistemi ile denizaltılara çok uzak mesafeden tespit yeteneği kazandırılmış olacak.</p>
<p>
	<img alt="" src="dosyalar/images/radar.png" style="width: 650px; height: 366px;" /></p>
<p>
	<strong>Savaş yönetim Sistemi, MİLGEM'de kullanılıyor</strong></p>
<p>
	Havelsan'ın projelerinden en dikkat çekici olanı ise yüzde yüz yerli ve milli yazılım. <a href="https://www.trthaber.com/etiket/havelsan/" target="_blank">HAVELSAN</a> İş Geliştirme Yöneticisi Buğra Ünalmış, "Savaş Yönetim Sistemi, şu anda MİLGEM başta olmak üzere kullanılmaya başlandı. Aynı şekilde diğer platformlarda yaygınlaştırmaya çalışıyoruz yüzde 100 yerli ve milli yazılım." dedi.</p>
<p>
	<strong>Oyun değiştirici füze: KUZGUN</strong></p>
<p>
	<a href="https://www.trthaber.com/etiket/tubitak/" target="_blank">Tübitak</a> SAGE'nin geliştirdiği KUZGUN füzesi de oyun değiştirici ve uygun maliyetli bir akıllı mühimmat olarak öne çıkıyor.</p>
<p>
	<img alt="" src="dosyalar/images/kuzgun.png" style="width: 650px; height: 366px;" /></p>
<p>
	Haber: Fatih Erener</p>
<p>
	Kamera: Mustafa Oğuz</p>
