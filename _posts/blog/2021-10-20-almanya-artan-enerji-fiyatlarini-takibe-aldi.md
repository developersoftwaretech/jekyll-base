--- 
layout: post
title: Almanya artan enerji fiyatlarını takibe aldı
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1678000/almanya-elektrik-sanayi-fabrika-cevre-reu-1678696.jpg
rating: 3
---
<p>
	<a href="https://www.trthaber.com/etiket/almanya/" target="_blank">Almanya</a> Hükümet Sözcüsü Steffen Seibert, Federal Basın Merkezi'nde düzenlenen basın toplantısında, Almanya’nın son aylarda artan <a href="https://www.trthaber.com/etiket/enerji/" target="_blank">enerji</a> fiyatlarını yakından izlediğini ifade etti.</p>
<p>
	Diğer Avrupa ülkeleri ile koordineli şekilde fiyatlara herhangi bir müdahaleyi önemli gördüklerini söyleyen Seibert, hükümetin bazı hane halkları için geçici yardımın sunulup sunulamayacağı konusunda değerlendirme yaptığını belirtti.</p>
<p>
	Seibert, Almanya’da kurulacak yeni hükümetin enerji fiyat artışlarına karşı ulusal önlemlere bakacağına da işaret etti.</p>
<p>
	Almanya Ekonomi ve Enerji Bakanlığı Sözcüsü Beate Baron ise hükümetin <a href="https://www.trthaber.com/etiket/rusya/" target="_blank">Rusya</a> ve <a href="https://www.trthaber.com/etiket/ukrayna/" target="_blank">Ukrayna</a> ile uzun vadeli gaz tedariki konusunda temas halinde olduğunu belirtti.</p>
<p>
	{ilgili-haber-618701}</p>
<p>
	Maliye Bakanlığı sözcüsü Dennis Kolberg da bu yıl sonu görevden ayrılacak olan Almanya <a href="https://www.trthaber.com/etiket/merkez-bankasi/" target="_blank">Merkez Bankası</a> (Bundesbank) Başkanı Jens Weidmann’ın halefinin atanması kararının yeni hükümet tarafından verileceğini belirtti.</p>
<p>
	Avrupa’da enerji fiyatlarındaki artış tedirginlik oluştururken, doğal gaz fiyatlarının "gazın kış aylarında talebi karşılamayacağı endişesiyle" yükselmesi dikkati çekiyor.</p>
<p>
	Doğal gaz fiyatlarındaki artış <a href="https://www.trthaber.com/etiket/elektrik/" target="_blank">elektrik</a> fiyatlarını da etkiliyor.</p>
<p>
	Avrupa'da rekor düzeyde artan elektrik fiyatları nedeniyle tüketicilerin faturaları yükselirken, siyasiler soruna çözüm bulmaya çalışıyor.</p>