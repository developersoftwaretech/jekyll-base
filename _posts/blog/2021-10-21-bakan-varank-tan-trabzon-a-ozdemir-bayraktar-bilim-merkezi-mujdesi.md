--- 
layout: blog
title: Bakan Varank'tan Trabzon'a "Özdemir Bayraktar Bilim Merkezi" müjdesi
date: 2021-10-21 01:40:35
thumbnail: https://trthaberstatic.cdn.wp.trt.com.tr/resimler/1678000/mustafa-varank-aa-1678897.jpg
rating: 1
---
<p>
	Sanayi ve Teknoloji Bakanı Mustafa Varank, Trabzon'da TÜBİTAK Ortaokul Öğrencileri <a href="https://www.trthaber.com/etiket/arastirma/" target="_blank">Araştırma</a> Projeleri Ödül Töreni'ne katıldı.</p>
<p>
	Bakan Varank, şehre bilim merkezi kurulacağının müjdesini verdi.</p>
<p>
	<img alt="Fotoğraf: AA" src="../dosyalar/images/aa_picture_20211020_25885490.jpg" style="width: 650px; height: 427px;" /></p>
<p>
	<strong>"Özdemir <a href="https://www.trthaber.com/etiket/bayraktar/" target="_blank">Bayraktar</a> herkese örnek teşkil eden bir insandı"</strong></p>
<p>
	Varank, milli SİHA'ların öncü ismi Özdemir Bayraktar'ın adının memleketindeki bilim merkezinde yaşayacağını da söyledi.</p>
<p>
	<em>"Şu anda Trabzonumuza özellikle evlatlarımızı bilim ve teknolojiye yönlendirmek için bir bilim merkezi projesi başlattık. Şu anda temelleri kazılıyor. Bu bilim merkezinin ismini Özdemir Bayraktar koymaya karar verdik. <a href="https://www.trthaber.com/etiket/trabzon/" target="_blank">Trabzon</a> Özdemir Bayraktar Bilim Merkezimiz şehrimize Türkiyemize hayırlı uğurlu olsun diyorum. Kendisi karakteriyle, azmiyle, ortaya koyduğu işlerle, inancı ve duruşuyla herkese örnek teşkil eden bir insandı."</em></p>
<p>
	<em><img alt="Fotoğraf: AA" src="../dosyalar/images/aa_picture_20211020_25885496.jpg" style="width: 650px; height: 428px;" /></em></p>
<p>
	<strong>Yatırım <a href="https://www.trthaber.com/etiket/tesvik/" target="_blank">teşvik</a> belgesinde tarihi rekor</strong></p>
<p>
	Sanayi ve Teknoloji Bakanı Mustafa Varank, Akçaabat'taki Şinik Organize Sanayi Bölgesinde toplu açılış törenine de katıldı.</p>
<p>
	Türkiye'nin dört bir yanındaki üretim üssü yatırımlarına devam edeceklerini belirten Varank, "Ülkemizin dört tarafını üretim üsleri diyebileceğimiz organize sanayi bölgeleri ile kuşattık. Bugün organize sanayi bölgesi olmayan ilimiz kalmadı. Endüstri bölgelerinin sayısını 23'e çıkardık. Tarihi bir rekor olan 10 bin 472 yatırım <a href="https://www.trthaber.com/etiket/tesvik-belgesi/" target="_blank">teşvik belgesi</a> sayısına ulaştık" dedi.</p>
<p>
	Bakan Varank, bu yılki <a href="https://www.trthaber.com/etiket/buyume/" target="_blank">büyüme</a> beklentisinin de yüzde 9 olduğunu da sözlerine ekledi. </p>
