--- 
layout: post
title: ABD Hazine Bakanlığından kripto para piyasasına "artan fidye yazılımı" uyarısı
date: 2021-10-15 00:00:00
thumbnail: https://trthaberstatic.cdn.wp.trt.com.tr/resimler/1554000/kripto-para-depo-1554008.jpg
rating: 3
---
<p>
	<a href="https://www.trthaber.com/etiket/abd/" target="_blank">ABD</a> Hazine Bakanlığından yapılan açıklamaya göre, Yabancı Varlıkları Kontrol Ofisi'nin (OFAC) Sanal Para Birimi Endüstrisi için Yaptırımlara Uyum Kılavuzu'nu ve Mali Suçları <a href="https://www.trthaber.com/etiket/arastirma/" target="_blank">Araştırma</a> Ağı'nın (FinCEN) fidye <a href="https://www.trthaber.com/etiket/yazilim/" target="_blank">yazılım</a> eğilimlerine ilişkin yeni raporunu yayımladı.</p>
<p>
	Son yıllarda fidye yazılımı saldırılarının artmasıyla sanal para birimi aracılığıyla ödenen fidye yazılımı ödemelerinin sayısının da arttığına işaret edilen açıklamada, bir ödeme yöntemi olarak sanal para biriminin artan yaygınlığının yaptırım risklerine daha fazla maruz kalmayı beraberinde getirdiği vurgulandı.</p>
<p>
	<strong>"Aylık ortalama fidye yazılım tutarı 102,3 milyon dolar"</strong></p>
<p>
	Açıklamada, sanal para birimi endüstrisinin yaptırım uygulanan kişilerin sanal para birimlerini kullanmasını önlemede giderek daha kritik bir rol oynadığı ifade edildi.</p>
<p>
	Bu yıl rapor edilen aylık ortalama fidye yazılımı işlem tutarının 102,3 milyon <a href="https://www.trthaber.com/etiket/dolar/" target="_blank">dolar</a> olduğu belirtilen açıklamada, rapor edilen en yaygın fidye yazılımı türlerinin ise REvil/Sodinokibi, Conti, DarkSide, Avaddon, ve Phobos olduğu duyuruldu.</p>
<p>
	Bu yılın ilk altı ayında toplam 590 milyon dolarlık şüpheli fidye yazılımı ödemesinin yapıldığı kaydedilirken, bu tutarın 2020 yılı genelinde rapor edilen 416 milyon dolarlık toplan fidye yazılımı ödemesinden fazla olduğu dikkati çekti.</p>