--- 
layout: blog
title: Kurtuluş Cumhur Korkmaz'ın yeni girişimi Revival, 2 milyon dolar yatırım aldı
date: 2021-12-03 07:25:45
thumbnail: https://cdn.webrazzi.com/uploads/2021/12/revival-933.png
rating: 5
---

Revival, 2017 yılında, Blueground’un kurucu ortaklarından Kurtuluş Cumhur Korkmaz’ın ABD'de fiziksel bir mağaza olmadan internet üzerinden halı satma fikrini Güney Kore’de bir dönem beraber çalıştığı arkadaşı Benjamin Hyman’a açmasıyla başladı. Kurtuluş ve Benjamin 30 bin dolarlık bir bütçeyle, web sitesini kurduktan sonra 200 adet vintage Türk halısı satın alıp Revival’ı hayata geçirdi.
Kurtuluş o dönemde Blueground ile aktif olarak ilgilendiği için en yakın arkadaşı, aslında ilaç sektöründe yöneticilik kariyerini sürdüren bir tıp doktoru olan, Aycan Sencer’i de Türkiye operasyonlarının başına getirmeye ikna etti.
Hindistan ve Fas'ta da ofisler var
2017 yılında, sadece eski Türk halılarını ABD'de satmak üzerine kurulu olan iş modeline evrilen Revival, kendi dizaynlarını üretmek ve farklı coğrafyalardan halıları da portföyüne ekleyebilmek için 2019 yılında Hindistan'da ve 2020 yılında da Fas'ta ofislerini açtı. 2021 yılında artan iş hacmine cevap verebilmek adına Kaliforniya deposuna ek olarak Buffalo, New York deposunu da hizmete açtı.
Revival'ın şu anda 4 ülkede 30’a yakın çalışanı bulunuyor
Design Within Reach, Everlane, Williams Sonoma gibi firmalardan önemli isimleri de bünyesine katan Revival'ın şu anda 4 ülkede 30’a yakın çalışanı bulunuyor. Şirkette Chief Operating Officer olarak görev alan Kurtuluş, Fas el dokuma halılarından, vintage Türk halılarına, İran halılarından Hindistan dış mekan halılarına kadar bir evin ihtiyacı olabilecek tüm ürünleri internet üzerinden üreticilerden direkt olarak kullanıcılara erişilebilir fiyatlarda ulaştırdıklarını söylüyor. Bunun da şirketin son 3 senede ek bir dış yatırım almadan ivmelenerek büyümesini sağladığını belirtiyor.
Şirketin Türkiye ve Fas Bölge Direktörü olarak görevini sürdüren Aycan ise son bir yılda şirketin, kategori genişletme stratejisi kapsamında ev tekstilinden mobilyaya kadar farklı ürünleri de bünyesine taşıdığını ama halı kategorisinin her zaman büyümenin odak noktası olacağını ve bu alandaki yatırımlarını artıracaklarını belirtiyor.
Yıllık cirosu 100 milyon TL'nin üzerinde
Revival'ın verileri de bir hayli ilgi çekici. Şirketin yıllık cirosu 100 milyon TL'nin üzerinde, şirketin yıllık büyüme hızı ise yüzde 100 oranında. Platformdaki ortalama sepet büyüklüğü 5 bin TL'nin üzerinde iken bugüne kadar tek seferde gerçekleşmiş en yüksek sipariş miktarı 215 bin TL. Şirket, Dünyanın en büyük 3 el dokuma halı merkezi olan Türkiye, Hindistan ve Fas’ta bulunan ofisler ve toplam 3 ülkede 100 üzerindeki tedarikçi ağına sahip.
2 milyon dolar yatırım
Revival, Seri A öncesinde 2 milyon dolara yakın ara yatırım aldı. MAP Yatırım'ın liderliği üstlendiği yatırım turuna Galata Business Angels'tan Nevzat Aydın ve Cem Topçuoğlu katıldı.
Şirketin 3 yıllık hedefi yıllık 1 milyar TL üzerinde ciroya ulaşmak
Şirkette Chief Operating Officer olarak görev alan Kurtuluş yatırımla ilgili olarak, “Aldığımız yatırımla pazarlama faaliyetlerimize hız verip ekibimizi de büyüteceğiz. Şirketin 3 yıllık hedefi yıllık 1 milyar TL üzerinde ciroya ulaşmak. Bunu hem ABD’da hem de ABD dışındaki pazarlarda (Kanada, İngiltere ve Almanya öncelikli olmak üzere) büyüyerek gerçekleştireceğiz. Türkiye’de internet ve pazarlamanın önde gelen girişimcilerinin ve yatırımcılarının da aramıza katılması bizim için onların tecrübelerinden yararlanabilmek adına çok değerli” diye belirtti.
</br>&nbsp;Web tasarım, internetin ve teknolojinin gelişmesi ile birlikte pek çok kişiyi doğrudan etkileyen oldukça önemli bir unsurdur. Web tasarım, özellikle müşterilerine ve hedef kitlesine ulaşmak isteyen kişiler için çok önemlidir. Dijital Platformda yer alarak profesyonel yaklaşımlarını aktarmak isteyen şirketler, kurumlar veya küçük işletmeler, kendilerini en doğru şekilde yansıtacak olan tasarım seçimleri yapmalıdır. Çünkü web sitelerinin özgün tasarımlara sahip olmasını ve müşterileri etkilemesini sağlamaktadır. Bu doğrultuda pek çok kişi “Web tasarım nedir?” sorusunu sorabilmektedir. Bu soruya verilebilecek en doğru cevap; tasarım fikirlerinin, estetik çizgisinde ve belirli bir amaç doğrultusunda yönlendirildiği, düzenlendiği daha sonra ise uygulamaya dönüştüğü işlemler olarak adlandırılabilir, şeklindedir. Söz konusu işlemlerin tamamlanması sonrasında ise meydana aktif bir şekilde web sitelerine erişim sağlanabilmesi çıkar. Tüm bunların yanı sıra web tasarım unsurları bulunmaktadır. Peki, söz konusu tasarım unsurları nelerdir? Gelin hep beraber inceleyelim.<a href="https://www.developerbilisim.com/web-tasarim">web</a>