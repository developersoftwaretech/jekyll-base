--- 
layout: post
title: İngiltere Merkez Bankası faiz indirimi sinyali verdi
date: 2021-10-18 00:00:00
thumbnail: https://trthaberstatic.cdn.wp.trt.com.tr/resimler/1660000/ingiltere-bayrak-aa-1661934.jpg
rating: 3
---
<p>
	Bailey, Merkezi Washginton D.C'de olan G30 Grubu'nun düzenlediği çevrim içi panelde yaptığı konuşmada, para politikasının arz yönlü sorunları çözemeyeceğini söyledi.</p>
<p>
	Bailey, "Ancak Banka, özellikle orta vadeli <a href="https://www.trthaber.com/etiket/enflasyon/" target="_blank">enflasyon</a> ve orta vadeli enflasyon beklentilerine ilişkin bir risk görürse harekete geçmek zorundadır ve geçmelidir. İşte bu yüzden <a href="https://www.trthaber.com/etiket/ingiltere/" target="_blank">İngiltere</a> <a href="https://www.trthaber.com/etiket/merkez-bankasi/" target="_blank">Merkez Bankası</a> olarak sinyal verdik. Bu da harekete geçmemiz gerektiğine dair başka bir sinyal. Ama elbette bu eylem, para politikası toplantılarımızdan gelecektir." ifadelerini kullandı.</p>
<p>
	Ülkede iş gücüne olan talebin giderek arttığını belirten Bailey, "İş gücü arzının büyümesiyle ilgili endişelerim var." değerlendirmesinde bulundu.</p>
<p>
	<strong>Gelişmiş ekonomiler arasında ilk <a href="https://www.trthaber.com/etiket/faiz/" target="_blank">faiz</a> artırımı yapan merkez bankası olabilir</strong></p>
<p>
	Enflasyonda hedef seviyesi yüzde 2 olan İngiltere Merkez Bankası, bu yılın sonuna kadar enflasyonun yüzde 4'ün üzerine çıkmasını bekliyor.</p>
<p>
	Uzmanlar, İngiltere Merkez Bankası'nın, bu yıl içerisinde ya da 2022 başında harekete geçerek gelişmiş ekonomiler arasında ilk faiz artırımı yapan merkez bankası olabileceğini belirtiyor.</p>
<p>
	İngiltere Merkez Bankası, halihazırda politika faizini yüzde 0,1 seviyesinde tutuyor.</p>
