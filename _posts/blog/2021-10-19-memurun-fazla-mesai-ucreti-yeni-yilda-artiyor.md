--- 
layout: post
title: Memurun fazla mesai ücreti yeni yılda artıyor
date: 2021-10-19 00:00:00
thumbnail: https://trthaberstatic.cdn.wp.trt.com.tr/resimler/1496000/memur-ofis-calisan-1496147.jpg
rating: 2
---
<p>
	2022 yılı Merkezi Yönetim Bütçe Kanunu Teklifi'ne göre, memurların saat başı fazla çalışma ücreti, yeni yılda yüzde 12,5 artacak. 2 lira 40 kuruş olan saat başı fazla mesai ücreti, 1 Ocak 2022'den itibaren 2 lira 70 kuruş olarak uygulanacak.</p>
<p>
	Bakanlıkların özel kalem müdürlüklerinde çalışan personele ve makam şoförlerine ayda 90 saati, genel müdürlüklerin merkez teşkilatlarında görevli şoförlere de 60 saati geçmemek üzere yeni yılda 2,54 lira yerine 2,85 lira fazla mesai ücreti ödenecek.</p>
<p>
	Her makam için aylık toplam 450 saati geçmemek kaydıyla kurul başkanı (bakanlıklar), genel müdür ve daha üst birim yöneticileri, strateji geliştirme başkanı, vali, general ve amiral rütbesini haiz olmak kaydıyla Milli Savunma Bakanlığı, <a href="https://www.trthaber.com/etiket/genelkurmay/" target="_blank">Genelkurmay</a> Başkanlığı, kuvvet komutanlıkları ile <a href="https://www.trthaber.com/etiket/jandarma-genel-komutanligi/" target="_blank">Jandarma Genel Komutanlığı</a> ve <a href="https://www.trthaber.com/etiket/sahil/" target="_blank">Sahil</a> Güvenlik Komutanlığındaki daire başkanı ve daha üst birimlerin yöneticileri, rektör, büyükşehir ve il belediye başkanlarıyla, yanlarında çalışan personel de yine ayda 90 saati geçmemek üzere saat başına 2,85 lira fazla çalışma ücreti alacak.</p>
<p>
	<strong>Diğer fazla mesai ücretleri</strong></p>
<p>
	Kredi ve Yurtlar Genel Müdürlüğüne ve üniversitelere bağlı yurtlarda görev yapan personelden gerçekleştirdikleri fazla çalışma karşılığında kendilerine izin verilme imkanı bulunmayanlara, ayda 90 saati aşmamak kaydıyla yeni yılda 2,70 lira ek çalışma ücreti ödemesi yapılacak.</p>
<p>
	Mesleki ve teknik <a href="https://www.trthaber.com/etiket/egitim/" target="_blank">eğitim</a> bölgesinde yer alan meslek yüksekokullarıyla ilişkilendirilen ve teknik ortaöğretim kurumlarında görev yapan <a href="https://www.trthaber.com/etiket/milli-egitim-bakanligi/" target="_blank">Milli Eğitim Bakanlığı</a> idari personeline, yasal çalışma saatinin bitiminden sonra fiilen yaptıkları fazla mesai için ayda 100 saati geçmemek kaydıyla saat başına 6,45 lira ödemede bulunulacak.</p>
<p>
	<strong>Yurt içi gündelikler de artıyor</strong></p>
<p>
	Harcırah Kanunu uyarınca verilecek yurt içi gündelik ve tazminat tutarları da belirlendi. Yeni yılda <a href="https://www.trthaber.com/etiket/tbmm/" target="_blank">TBMM</a> Başkanı ve Cumhurbaşkanı yardımcılarına ödenecek yurt içi gündelik tutarı 80,50 liradan 100 liraya çıkacak.</p>
<p>
	<a href="https://www.trthaber.com/etiket/anayasa/" target="_blank">Anayasa</a> Mahkemesi Başkanı, bakanlar, Genelkurmay Başkanı, milletvekilleri, kuvvet komutanları, Jandarma Genel Komutanı, <a href="https://www.trthaber.com/etiket/sahil-guvenlik/" target="_blank">Sahil Güvenlik</a> Komutanı, <a href="https://www.trthaber.com/etiket/cumhurbaskanligi/" target="_blank">Cumhurbaşkanlığı</a> İdari İşler Başkanı, TBMM Genel Sekreteri, orgeneraller, oramiraller, Yargıtay, Danıştay, Uyuşmazlık Mahkemesi ve Sayıştay başkanları, <a href="https://www.trthaber.com/etiket/yargitay/" target="_blank">Yargıtay</a> Cumhuriyet Başsavcısı, <a href="https://www.trthaber.com/etiket/danistay/" target="_blank">Danıştay</a> Başsavcısı, Diyanet İşleri ve Yükseköğretim Kurulu başkanlarının yurt içi gündeliği de 73,50 liradan 92 liraya yükselecek.</p>
<p>
	Yurt içi gündelik tutarı, ek göstergesi 8000 ve daha yüksek kadrolarda bulunan memurlar için 80 liraya çıkacak. En alt kademedeki memura ise 62 lira ödenecek.</p>
