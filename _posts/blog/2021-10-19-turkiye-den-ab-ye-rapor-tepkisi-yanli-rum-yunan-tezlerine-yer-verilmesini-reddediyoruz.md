--- 
layout: post
title: Türkiye'den AB'ye rapor tepkisi: Yanlı Rum-Yunan tezlerine yer verilmesini reddediyoruz
date: 2021-10-19 00:00:00
thumbnail: https://trthaberstatic.cdn.wp.trt.com.tr/resimler/1566000/disisleri-bakanligi-1567492.jpg
rating: 3
---
<p>
	Dışişleri Bakanlığı, Avrupa Komisyonu 2021 Türkiye Raporu hakkında açıklama yaptı.</p>
<p>
	<strong>"Yargı ve temel haklar faslındaki iddiaları kabul etmiyoruz"</strong></p>
<p>
	Türkiye'ye karşı sorumlulukların göz ardı edildiğinin belirtildiği açıklamada şu ifadelere yer verildi:</p>
<p>
	"Avrupa Birliği (AB) ile olumlu bir siyasi gündem oluşturmaya çalıştığımız ve üst düzey diyaloğumuzu canlandırdığımız bir dönemde, ne yazık ki aday ülke Türkiye’ye karşı sorumlulukların göz ardı edildiği ve ülkemizle ilişkilerde yine çifte standartlı yaklaşımın sergilendiği bir Türkiye Raporu yayımlanmıştır.</p>
<p>
	 </p>
<blockquote class="twitter-tweet">
	<p dir="ltr" lang="tr">
		“Yanlı Rum-Yunan tezlerine yer verilmesini reddediyoruz."<br />
		<br />
		Dışişleri Bakanlığı tarafından Avrupa Komisyonu'nun hazırladığı Türkiye raporuna verilen tepkinin detayları <a href="https://twitter.com/trthaber?ref_src=twsrc%5Etfw">@trthaber</a>’de.<a href="https://t.co/UxeajxazNy">https://t.co/UxeajxazNy</a> <a href="https://t.co/toGWPYzwXB">pic.twitter.com/toGWPYzwXB</a></p>
	— TRT Haber Canlı (@trthabercanli) <a href="https://twitter.com/trthabercanli/status/1450525103440154630?ref_src=twsrc%5Etfw">October 19, 2021</a></blockquote>
<script async src="https://platform.twitter.com/widgets.js" charset="utf-8"></script><p>
	 </p>
<p>
	Özellikle siyasi kriterler ile yargı ve temel haklar faslındaki mesnetsiz iddiaları ve haksız eleştirileri kabul etmiyoruz. 23. Yargı ve Temel Haklar ile 24. Adalet, Özgürlük ve Güvenlik fasılları önündeki siyasi engelleri kaldırmayan AB’nin, üye devletler bakımından bile tartışmalı olan pek çok konuda, ülkemize özgü koşulları değerlendirmeden, yönetim ve siyasal sistemimize, temel haklara, bazı yargı/idari kararlar ile terörle mücadelemize yönelik haksız ve orantısız tespitlerini reddediyoruz. Türkiye’nin karşı karşıya olduğu sınamalar ile PKK/PYD/YPG, FETÖ ve DEAŞ gibi terör örgütlerinin tehditlerini dikkate almayan bu yaklaşım, Avrupa’daki AB ve Türkiye karşıtı radikal kesimleri mutlu etmekten başka bir amaca hizmet etmemektedir.</p>
<p>
	18 Mart Mutabakatının tüm boyutlarıyla güncellenmesi çağrılarımıza rağmen, Rapor’da mutabakatın sadece göç boyutuna yer veren ve Türkiye’nin yaptıklarını övmekle birlikte kendi yükümlülüklerinden bahsetmeyen AB’nin, yalnız kendi çıkarlarına hizmet eden alanlarda bizimle günlük al-ver ilişkisi yürütmek istemesi kabul edilemez."</p>
<p>
	Açıklamada, raporun AB'nin tutarsızlığının bir örneği olduğu vurgulandı:</p>
<p>
	"Bir yandan aday ülke Türkiye ile dış politika, bölgesel gelişmeler, güvenlik, savunma ve sektörel konularda mevcut üst düzey diyalog ve işbirliği mekanizmalarını engellerken, diğer yandan bu kritik alanlarda AB politikalarına uyumumuzun azaldığını ve çıkar çatışmaları doğduğunu belirtmek AB’nin tutarsızlıklarına yeni bir örnektir.</p>
<p>
	<strong>"Yanlı Rum/Yunan tezlerine yer verilmesini reddediyoruz"</strong></p>
<p>
	AB'nin tutarsız ve yanlı Rum tezlerine yer verdiğinin vurgulandığı açıklamada şöyle denildi:</p>
<p>
	"Raporda, Doğu Akdeniz, Ege ve Kıbrıs meselelerine ilişkin ve esasen AB’nin yetkisinde olmayan konularda, geçtiğimiz yıllarda olduğu gibi yine tutarsız ve yanlı Rum/Yunan tezlerine yer verilmesini de reddediyoruz. Gerginliğin düşürülmesi, diyalog ve işbirliğinin başlatılması bakımından üzerimize düşeni fazlasıyla yerine getirmemize rağmen, Türkiye’nin ve Kıbrıs Türklerinin hakkını, AB’nin ısrarla teslim etmemesini esefle karşılıyoruz. AB’nin bu taraflı ve haksız tutumu, sorunun çözümüne katkı sunmadığı gibi, gerginliklerin devamına neden olmakta; Birliğin her türlü bölgesel ve küresel güç olma iddiasını da zayıflatmaktadır."</p>
