--- 
layout: blog
title: Tezgahtarlıktan malikaneye: Kendimle gurur duyuyorum! Cardi B yeni ev aldı
date: 2021-11-03 07:06:00
thumbnail: https://i4.hurimg.com/i/hurriyet/75/0x0/618232864e3fe01728982059.jpg
rating: 5
---
'KENDİMLE GURUR DUYUYORUM'Satın aldığı saray yavrusu yeni evinde çektiği fotoğrafı sosyal medya hesabından "Kendimle gurur duyuyorum" mesajıyla paylaştı.'KÜÇÜK BİR TUR İSTERSENİZ HABER VERİN'Müzik dünyasının, lüks harcamalarıyla en çok konuşulan ünlülerinden biri olan Cardi B, milyon dolarlık emlak portföyüne bir yenisini daha ekledi. Üstelik de "evim" dediği New York'ta. Sarayı andıran yeni evinin girişinde çektirdiği bir pozunu da sosyal medya hesabından "Kendimle gurur duyuyorum" mesajı eşliğinde paylaştı. 28 yaşındaki Cardi B, takipçilerine "Evimde küçük bir tur isterseniz, bana haber verin" diye seslendi. 'UZUN SÜRE BUNU HAYAL ETTİK'Kısa bir süre önce ikinci bebeğini dünyaya getiren Cardi B, henüz dekorasyonu tam olarak bitmemiş olan yeni evinin girişinde çekilen fotoğrafını paylaştığı mesajına "Son günlerde sadece tek bir yerde yaşamıyorum, işim gereği her yerdeyim" diye başladı. Sonra da satırlarını şöyle sürdürdü: "Kesin olan bir şey var ki memleketim olan New York'ta da bir eve ihtiyacım vardı. Kendimde çok gurur duyuyorum. Nerede olurlarsa olsunlar çocuklarımın, rahat olmaları için çok çalışıyorum. Ben ve kocam New York'ta bir ev sahibi olmayı her zaman hayal ettik. Sonunda Atlanta ve Los Angeles'taki evlerimiz dışında portföyümüze New York'ta da bir ev kattık."  Cardi B, New York'ta da bir evi olduğu için artık ailesiyle rahatça bir araya gelebileceğini de satırlarına ekledi. Hayatı boyunca pek çok şey başardığını anlatan ünlü şarkıcı yine de ulaşmak istediği hedeflerden çok uzakta olduğunu belirtti.KOCASI DOĞUM GÜNÜ HEDİYESİ OLARAK BİR EV SATIN ALDICardi B, kısa bir süre önce de kocası Offset'in kendisine doğum günü hediyesi olarak satın aldığı evle gündeme gelmişti. Çiftin bu yeni evi ise Dominik Cumhuriyeti'nde bulunuyor. Büyük olasılıkla ünlü çift, burayı sayfiye evi olarak kullanacak. Bu arada Cardi B'nin babasının, Dominik Cumhuriyeti'nde dünyaya geldiğini de hatırlatalım. Yani bu ev bir anlamda ünlü şarkıcının "ata toprağı" ile bağlantısı da oldu.LÜKS HARCAMAMARIYLA KONUŞULUYORAslına bakılırsa, gerçek adı Belcalis Almanzar olan Cardi B. gerçekten de kısa zamanda, sosyal medya paylaşımında da yazdığı gibi "kendisiyle gurur duymasını" sağlayacak pek çok adım attı. 1992 yılında New York'ta dünyaya gelip kenar mahallelerde ekonomik güçlükler içinde büyüyen Cardi B, bugün müzik dünyasının en çok kazanan yıldızlarından biri. Kariyerinde hızlı adımlarla ilerleyen Cardi B. son dönemde lüks harcamalarıyla da sık sık gündeme geliyor.BU EVİ DE SARAYA BENZİYORGeçen yıl Los Angeles'ta satın aldığı 6 milyon dolarlık bir malikaneyle gündeme gelen Cardi B, hayata, yoksul bir ailenin kızı olarak başladı. Anne ve babası çalışmak zorunda olduğu için onu büyükannesi büyüttü. Maddi olanaksızlıklar yüzünden okula bile gidemeyip küçük yaşta çalışmaya başladı. Kasiyerlikten striptiz kulübünde dansçılığa kadar birçok iş yapan Cardi B sonunda hayallerine kavuşup bir yıldız oldu. İsterseniz gelin Cardi B'nin başarı öyküsüne bir göz atalım.YOKSUL BİR SEMTTE BÜYÜDÜCardi B, New York'ta 1992 yılında dünyaya geldi. Latin kökenlilerin ağırlıklı olarak yaşadığı yoksul semtlerden birinde büyüdü. Dominik Cumhuriyeti doğumlu bir baba ile Trinidadlı bir annenin kızı olan Cardi B'yi her iki ebeveyni de çalıştığı için büyükannesi büyüttü. Cardi B, ekonomik güçlükler yüzünden okula gidemediği için bir süpermarkette kasiyer olarak çalışmaya başladı. Fakat, o dönemde çok az para kazanıyordu.BU TEKLİF HAYATINI DEĞİŞTİRDİ Sonra süpermarketteki patronu ona hayatını değiştirecek bir öneride bulundu: Striptiz kulüplerinde çalışmasını öğütledi ve ona "Tipin de bu işe müsait" dedi. Bu öneriyi dikkate alan Cardi B de bölgedeki kulüplerden birinde işe girdi. Gerçekten de bir anda dar bir çevrede de olsa adını duyurdu. O dönemde kazandığı parayla yarım bıraktığı eğitim hayatına devam etmeye başladı. Fakat ailesine bir türlü gerçeği, yani bir striptiz kulübünde çalıştığını söyleyemiyordu. Bunu yıllar sonra yaptığı bir röportajda itiraf etmişti.ANNESİNE YALAN SÖYLEDİ Cardi B, annesine striptiz kulübünde çalıştığını söyleyemedi. Bunun yerine zengin bir çiftin çocuklarına bakıcılık yaptığını söyledi. Hatta bu konuda da bir hikaye uydurdu kendince: "Çocukların biri 8 diğeri 9 yaşında. Onların ev ödevlerine yardım ediyorum. Bunun karşılığında da bana günde 100 dolar ödüyorlar." Annesi tüm bu anlatılanlara inandı ve kızının bu işe devam etmesine izin verdi.OKULA DÖNDÜ AMA YİNE BIRAKTI Oysa Cardi B, o parayı gece kulüplerinde striptiz yaparak para kazanıyordu. Annesi bilse belki bundan hoşlanmazdı ama o dönem Cardi B'ye bugünlere uzanan kapıyı araladı. Gece kulübünde sempatisini iyice artıran Cardi B, yine bir röportajında "Orada çalışmama beni bir sürü olumsuz gelişmeden korudu. O sayede okula devam edebildim" diye anlatmıştı. Fakat Cardi B, o süreçte eğitimini sürdürse de şöhret olduktan sonra okulu bıraktı.ÜN GETİREN PROGRAM Striptiz gösterileri sayesinde sempati toplayan Cardi B yine o sayede bir TV programına dahil oldu. Kamera karşısında da milyonlarca kişinin ilgisini çekti ve sempatisini kazandı. O programın da rüzgarıyla kendisini bugünkü şöhretine taşıyacak olan Bodak Yellow adlı ilk single'ını yayınladı. Ondan sonra da müzik dünyasında şöhret basamaklarını koşarak tırmandı.GRAMMY ÖDÜLLÜ Cardi B'nin kısacık zamanda kenar mahallelerden malikanelere uzanan öyküsünün özeti böyle. Genç şarkıcı birçok deneyimli meslektaşını da geride bırakarak Grammy Ödülü bile kazandı. Sadece mesleki başarılarıyla değil özel hayatıyla da gündemde Cardi B.PARA HARCAMAYI SEVİYORLAR Ailede lüksü ve bol para harcamayı seven tek kişi Cardi B. değil. Kocası da en az onun kadar iddialı bu konuda. Geçen yıl 16 Ekim'deki doğum gününde Offset, karısına 4 milyon dolarlık bir elmas yüzük hediye etmişti. Toplam 100 karatlık bu elmas yüzük uzun süre basının gündeminde kaldı. Yetişme çağları zorluk içinde geçen, hatta parasızlıktan okulu bırakan Cardi B. geçtiğimiz yıl 10 aylık kızına aldığı pahalı hediyeyle de gündeme gelmişti. Yaklaşık 8 milyon dolar serveti olduğu belirtilen 27 yaşındaki şarkıcının, lüks bir mağazadan satın alıp 10 aylık kızının bileğine taktığı elmas bilezik ile sosyal medyada olay oldu. 