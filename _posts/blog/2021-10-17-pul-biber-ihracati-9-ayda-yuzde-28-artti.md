--- 
layout: post
title: Pul biber ihracatı 9 ayda yüzde 28 arttı
date: 2021-10-17 00:00:00
thumbnail: https://trthaberstatic.cdn.wp.trt.com.tr/resimler/1496000/pul-biber-aa-1496686.jpg
rating: 2
---
<p>
	Güneydoğu Anadolu İhracatçı Birlikleri (GAİB) verilerine göre, Türkiye, geçen yıl 107 ülkeye gerçekleştirdiği pul biber ihracatından 7 milyon 637 bin <a href="https://www.trthaber.com/etiket/dolar/" target="_blank">dolar</a> gelir elde etti.</p>
<p>
	Geçen yılın ocak-eylül döneminde 5 milyon 139 bin dolarlık pul biber ihracatı yapan Türkiye, bu senenin aynı döneminde 105 ülkeye 6 milyon 602 bin dolarlık ürün sattı. Böylelikle geçen yıla oranlar gelirde yaklaşık yüzde 28 artış sağlandı.</p>
<p>
	<strong>İlk sırada <a href="https://www.trthaber.com/etiket/almanya/" target="_blank">Almanya</a> var</strong></p>
<p>
	9 aylık süreçte Almanya, Hollanda, İngiltere, Irak, ABD, Fransa, Rusya, Birleşik Arap Emirliği, Nijerya, Küba, Paraguay, Tayvan, Libya, Kanada, Umman, Japonya, Ürdün, Etiyopya, Mısır, Malta ve Kenya'nın da aralarında bulunduğu 105 ülkeye 2 bin 601 ton pul biber satıldı.</p>
<p>
	Pul biber ihracatında döviz girdisi olarak ilk sırayı 1 milyon 708 bin dolar ile Almanya aldı. Bu ülkeyi, 1 milyon 11 bin dolarla <a href="https://www.trthaber.com/etiket/hollanda/" target="_blank">Hollanda</a> ve 784 bin dolarla <a href="https://www.trthaber.com/etiket/ingiltere/" target="_blank">İngiltere</a> izledi.</p>
<p>
	<strong>Hedef ihracatı daha da artırmak</strong></p>
<p>
	<a href="https://www.trthaber.com/etiket/sanliurfa/" target="_blank">Şanlıurfa</a> <a href="https://www.trthaber.com/etiket/ticaret/" target="_blank">Ticaret</a> Borsası Başkanı Mehmet Kaya, pul biber ihracat rakamlarındaki artışın, isotun ana vatanı Şanlıurfa açısından sevindirici olduğunu söyledi.</p>
<p>
	Kaya, ülkede üretimin artırılması gerektiğine dikkat çekerek, "İhracat rakamlarının yüksek olması, ülkemize gelen döviz miktarı açısından büyük önem arz ediyor. Hükümetimizin ihracata yönelik yapmış olduğu desteklerle pul biber ihracatı rakamları yükseldi. Bunun daha da yukarılara çıkmasını istiyoruz" dedi.</p>
<p>
	<strong>Ürünler Hindistan'a kadar ulaştı</strong></p>
<p>
	İslahiye'de üretim yapan Has İpek Biber Baharat Fabrikası Yönetim Kurulu Başkanı Yaşar Bağbekleyen ise bölgede yetiştirilen biberlerin aroması ve lezzetiyle dikkati çektiğini söyledi.</p>
<p>
	Bağbekleyen, üretimini yaptıkları pul biberin, yurt içinden ve yurt dışından talep gördüğünü anlatarak, "Sadece İslahiye'den 500 ila 1000 ton civarında ihracat yapılmakta, Avrupa ve Orta Doğu ülkelerine gönderilmektedir. ABD, İngiltere, Belçika, Fransa, Almanya hatta Hindistan'a kadar ürünlerimiz ulaştı" dedi.</p>
