--- 
layout: post
title: Bursa'dan üç çeyrekte 159 bin otomobil ihraç edildi
date: 2021-10-16 00:00:00
thumbnail: https://trthaberstatic.cdn.wp.trt.com.tr/resimler/1552000/otomotiv-aa-1552026.jpg
rating: 2
---
<p>
	<a href="https://www.trthaber.com/etiket/otomotiv/" target="_blank">Otomotiv</a> Sanayii Derneği (OSD) verilerinden derlenen bilgiye göre, Türkiye'de yılın üç çeyreğinde 571 bin 108'i otomobil olmak üzere traktör dahil 962 bin 829 araç üretildi.</p>
<p>
	Otomobillerde adet bazında en fazla üretim 168 bin 22 ile Bursa'da faaliyet gösteren OYAK Renault tarafından gerçekleştirildi. OYAK Renault'un toplam otomobil üretimindeki payı yüzde 29,4 olarak kayıtlara geçti.</p>
<p>
	Sakarya'da faaliyet gösteren Toyota ise 9 aylık süreçte 160 bin 592 otomobil imal ederek ikinci sırada yer aldı.</p>
<p>
	Aynı dönemde Hyundai Assan 126 bin 695, TOFAŞ 90 bin 995, Honda Türkiye 21 bin 733 ve Ford Otosan 3 bin 71 adetlik üretim rakamına ulaştı.</p>
<p>
	Bursa'da ocak-eylül döneminde üretilen otomobil sayısı 259 bin 17 olurken genel otomobil üretiminin 45,35'i otomotivin başkentinde gerçekleştirildi.</p>
<p>
	Yılın 9 ayında, genel otomobil üretiminin yüzde 70,29'una karşılık gelen 401 bin 437'si ihraç edilerek 6,6 milyar <a href="https://www.trthaber.com/etiket/dolar/" target="_blank">dolar</a> döviz girdisi sağlandı.</p>
<p>
	<strong>Bursa'daki üretimin yaklaşık yüzde 40'ı ihraç edildi</strong></p>
<p>
	Üretimde ikinci sırada olan Toyota, ihracatta ise 128 bin 191 adetle ilk sırada bulunuyor.</p>
<p>
	OYAK Renault 124 bin 981, Hyundai Assan 109 bin 237, TOFAŞ 34 bin 939, Honda Türkiye 2 bin 280 ve Ford Otosan bin 809 otomobil ihraç etti.</p>
<p>
	Ocak-eylül dönemindeki dış satıma 159 bin 920 otomobille ciddi katkı sağlayan Bursa'dan OYAK Renault ve TOFAŞ'ın yaptığı ihracat, Türkiye'nin toplam otomobil ihracatının yüzde 39,83'ünü oluşturdu.</p>
<p>
	Bursa'da 9 aylık süreçte üretilen 259 bin 17 otomobilin yüzde 61,74'ü yurt dışına gönderildi.</p>
<p>
	Kentte günlük olarak banttan indirilen araç sayısı 959 ve günlük dış satım sayısı ise 592 oldu.</p>