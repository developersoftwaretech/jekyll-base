--- 
layout: blog
title: Meclis'te bütçe maratonu bugün başlıyor
date: 2021-10-21 01:29:57
thumbnail: https://trthaberstatic.cdn.wp.trt.com.tr/resimler/1666000/tbmm-meclis-yeni-yasama-yili-aa-1667072.jpg
rating: 1
---
<p>
	AK Parti hükümetlerinin 20'nci, Cumhurbaşkanlığı Hükümet Sistemi'ne geçişin ardından hazırlanan 4'üncü bütçe olan 2022 bütçesi, Cumhurbaşkanı Recep Tayyip Erdoğan'ın imzasıyla 15 Ekim'de TBMM'ye sunulmuştu.</p>
<p>
	Merkezi yönetim bütçesi kapsamında, 224 kamu idaresinin bütçesinin görüşmelerine, Cumhurbaşkanı Yardımcısı Oktay'ın, TBMM Plan ve Bütçe Komisyonunda bugün yapacağı sunumla başlanacak.</p>
<p>
	2022 yılı Merkezi Yönetim Bütçesinde bütçe giderleri 1 trilyon 750 milyar 957 milyon lira, bütçe gelirleri 1 trilyon 472 milyar 583 milyon lira olarak hesaplandı.<br />
	Bütçe açığı 278 milyar 374 milyon lira olarak öngörüldü. </p>
<p>
	Bütçe sunumunun ardından komisyon üyelerinin hazırlıkları için komisyon çalışmalarına yaklaşık bir hafta ara verilecek.</p>
<p>
	{ilgili-haber-617267}</p>
<p>
	Cumhurbaşkanlığı Külliyesi'nde 2022 Yılı Merkezi Yönetim Bütçe Kanunu Teklifi ile ilgili basın toplantısında konuşan Cumhurbaşkanı Yardımcısı Fuat Oktay, "Bütçemizin yüzde 15,6'sını, yani aslan payını eğitime ayırıyoruz. Yükseköğrenimi de dahil ettiğimizde eğitim bütçemizi yüzde 29,4 artışla 273,5 milyar liraya yükseltiyoruz" açıklamasını yapmıştı. </p>
<p>
	<img alt="" src="dosyalar/images/info(8).jpg" style="width: 650px; height: 650px;" /></p>
<p>
	<strong>Bütçe görüşmeleri TBMM Tören Salonu'nda olacak</strong></p>
<p>
	TBMM Plan ve Bütçe Komisyonunda, 26 Ekim Salı günü bütçenin geneli üzerindeki görüşmeler yapılacak.</p>
<p>
	Bütçe görüşmeleri, bu yıl da koronavirüs salgını nedeniyle daha geniş alana sahip TBMM Tören Salonu'nda olacak. Bu kapsamda Meclis Başkanlığınca, Tören Salonu'nda gerekli düzenlemeler yapılacak.</p>
