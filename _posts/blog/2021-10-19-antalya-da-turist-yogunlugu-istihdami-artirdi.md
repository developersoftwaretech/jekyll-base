--- 
layout: post
title: Antalya'da turist yoğunluğu istihdamı artırdı
date: 2021-10-19 00:00:00
thumbnail: https://trthaberstatic.cdn.wp.trt.com.tr/resimler/1676000/turizm-aa-1677922.jpg
rating: 4
---
<p>
	<a href="https://www.trthaber.com/etiket/turizm/" target="_blank">Turizm</a> sektörü iyi bir yıl geçiriyor. <a href="https://www.trthaber.com/etiket/koronavirus/" target="_blank">Koronavirüs</a> salgınına rağmen turizm, bu yıl alınan tedbirler sayesinde toparlandı.</p>
<p>
	Turizm başkenti Antalya'yı ziyaret eden turist sayısı 8 milyonu aştı. Sektördeki olumlu seyir, istihdamı da artırdı.</p>
<p>
	<b>"Antalya tam bir tatil cenneti"</b></p>
<p>
	Antalya'da tatil yapan turist, "Burası huzurlu, sakin, eğlencesi bol olan bir tatil bölgesi. <a href="https://www.trthaber.com/etiket/antalya/" target="_blank">Antalya</a> tam bir tatil cenneti. Buraya geldiğimizde kendimizi evimizde gibi hissediyoruz" dedi.</p>
<p>
	<strong>"8 milyon 38 bin turist Antalya'ya geldi"</strong></p>
<p>
	Sektör temsilcilerinin artan talepten memnun olduğunu söyleyen Kemer Turistik Otelciler Birliği Başkan Yardımcısı Şinasi Gürocak, şunları söyledi:</p>
<p>
	"Ekim itibarıyla 8 milyon 38 bin yolcu Antalya'ya geldi, tatil yaptı, döndü. Geride kalan ekimin devamı, kasım, aralık, 31 Aralık'a kadar geldiğimizde tahminimiz şu anki turizm akışına bakıldığı zaman 9 buçuk milyon turisti bu yıl Antalya'da ağırlayacağız gibi görünüyor."</p>
<p>
	<strong>Sektörde çalışan sayısı arttı</strong></p>
<p>
	Yabancı turist yoğunluğu istihdama da olumlu yansıdı. Turizm sektöründe çalışan sayısında yüzde 10'luk bir artış yaşandı.</p>
<p>
	TÜİK istatistiklerine göre 2021 yılı ağustos ayında konaklama ve yiyecek sektöründe çalışan sayısı 1 milyon 72 bini geçti. Geçen yılın aynı döneminde bu rakam, 970 binde kalmıştı.</p>
<p>
	<strong>2022'de rekor bekleniyor</strong></p>
<p>
	Turizmciler 2022 yılında ise rekorlar yılı olarak tarihe geçen 2019 rakamlarına ulaşmayı hedefliyor.</p>
<p>
	Turizm başkenti Antalya'ya 2022'de 16 milyonun üzerinde turist gelmesi bekleniyor.<br />
	 </p>
