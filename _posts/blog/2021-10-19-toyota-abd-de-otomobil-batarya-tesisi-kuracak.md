--- 
layout: post
title: Toyota ABD'de otomobil batarya tesisi kuracak
date: 2021-10-19 00:00:00
thumbnail: https://trthaberstatic.cdn.wp.trt.com.tr/resimler/1622000/toyota-aa-1622881.jpg
rating: 3
---
<p>
	Japon üreticiden yapılan açıklamaya göre Toyota Motor North America ile Toyota Tsusho firmaları, ABD'de batarya tesisi kurulmasına yönelik iş birliği yapacak.</p>
<p>
	2025'te hizmete girmesi ve 2031'e kadar 1,29 milyar dolarlık yatırıma erişmesi planlanan tesis, lityum-iyon bataryalarının tedarik zincirini genişletmeyi hedefleyecek.</p>
<p>
	Tesisin lokasyonu ve üretim kapasitesine ilişkin bilgi verilmedi.</p>
<p>
	<strong>"Elektrikli araçların uygun fiyatlı hale gelmesine yardımcı olacak"</strong></p>
<p>
	Kyodo ajansına göre Toyota Motor North America Üst Yöneticisi (CEO) Ogawa Tetsuo yaptığı açıklamada, "Bu yatırım elektrikli araçların <a href="https://www.trthaber.com/etiket/abd/" target="_blank">ABD</a> tüketicileri için daha uygun fiyatlı hale gelmesine yardımcı olacak" dedi.</p>
<p>
	Ogawa, karbon emisyonunu düşürmeyi hedefleyen yatırıma yönelik, "Daha önemlisi de mobilitenin geleceğine bağlı Amerikan istihdamını da artıracak" ifadesini kullandı.</p>
<p>
	Kyodo'nun Toyota'ya dayandırdığı bilgiye göre, Japon firmasının ABD'de sattıklarının yüzde 25'inin elektrikli araçlardan oluştuğu kaydedildi.</p>
<p>
	Firma tahminlerine göre bu oranın 2030'a kadar yüzde 70'e ulaşması öngörülüyor.​​​​​​​</p>