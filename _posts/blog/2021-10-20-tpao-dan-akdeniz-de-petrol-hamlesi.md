--- 
layout: post
title: TPAO'dan Akdeniz'de petrol hamlesi
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1504000/fatih-sondaj-gemisi-1504620.jpg
rating: 4
---
<p>
	Sahip olduğu yer altı kaynaklarından en yüksek verimi elde etmeye çalışan Türkiye, bunun için birçok noktada sondajlar yapıyor.</p>
<p>
	Türkiye Petrolleri Anonim Ortaklığı (TPAO) Akdeniz'de yeni <a href="https://www.trthaber.com/etiket/petrol/" target="_blank">petrol</a> kuyuları açmak için kolları sıvadı.</p>
<p>
	Türk kara suları içinde bulunan 6 ayrı paftada petrol aramak için <a href="https://www.trthaber.com/etiket/maden/" target="_blank">Maden</a> ve Petrol İşleri Genel Müdürlüğü'ne başvuruda bulunuldu.</p>
<p>
	Ruhsat için yapılan başvuru Resmi Gazete'de yayımlandı.</p>
<p>
	<a href="https://www.trthaber.com/etiket/sondaj/" target="_blank">Sondaj</a> aşamasına nasıl ilerlenecek?</p>
<p>
	Onay sürecinin ardından belirtilen bölgelerden numune alımı yapılacak. Numuneler olumlu çıkarsa o noktalarda sondaj işlemi başlayacak.</p>
<p>
	<strong>2021'in ilk 7 ayında 13 yeni keşif</strong></p>
<p>
	Türkiye Petrolleri Anonim Ortaklığı 2021 yılının ilk 7 ayında kara alanlarında 13 yeni <a href="https://www.trthaber.com/etiket/kesif/" target="_blank">keşif</a> yaptı.</p>
<p>
	Bunlardan yıllık yaklaşık 30 milyon varil petrol eş değerinde rezerv elde edildi.</p>
<p>
	<strong>Türkiye genelinde günlük 60 bin varil petrol çıkarılıyor</strong></p>
<p>
	Petrol üzerine yapılan son çalışmalarla birlikte Türkiye genelinde günlük 60 bin varil petrol çıkarılıyor.</p>
<p>
	2023 yılında ise bu sayının günlük 100 bin varile ulaşması hedefleniyor.</p>