--- 
layout: post
title: Cumhurbaşkanı Erdoğan: Nijerya ile iş birliğini daha ileri taşımaya kararlıyız
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1678000/erdogan-buhari-aa-1678766.jpg
rating: 3
---
<p>
	Cumhurbaşkanı Recep Tayyip Erdoğan, Nijerya Cumhurbaşkanı Muhammed Buhari ile ortak basın toplantısı düzenledi.</p>
<p>
	Cumhurbaşkanı Erdoğan'ın konuşmasının satır başları şöyle;</p>
<p>
	Sokoto eyaletindeki bir pazar yerinde 2 gün önce yaşanan terör saldırısında hayatını kaybedenlere rahmet, ailelerine ve Nijerya halkına başsağlığı diliyorum. 5 yıl aradan sonra Nijerya'ya gerçekleştirdiğim bu resmi ziyaretin ilişkilerimizi bir üst düzeye çıkaracağına inanıyorum. Az önce çeşitli alanlarda imzalamış olduğumuz anlaşmalar, ziyaretimizi taçlandırmıştır. Münasebetlerimizi her alanda nasıl daha ileriye taşıyabileceğimize ilişkin fikir teatisinde bulunduk. İş birliğimizi derinleştirmek hususunda aynı kararlılığı paylaştığımızı memnuniyetle müşahede ettik. Önümüzdeki yıl diplomatik ilişkilerimizin tesisinin 60. yıl dönümünü idrak edeceğiz.</p>
<p>
	{ilgili-haber-616247}</p>
<p>
	<strong>"Afrika'daki büyükelçiliklerimizin sayısı 43'e ulaştı"</strong></p>
<p>
	Nijerya, Türkiye'nin Afrika kıtasındaki en eski diplomatik temsilciliklerinden birisine ev sahipliği yapıyor. D-8, İslam İşbirliği Teşkilatı, Ekovaz ve Afrika Birliği gibi kuruluşların önemli bir üyesi olan Nijerya, bölgesinin ve dünyanın önde gelen ülkeleri arasında yer alıyor. Nijerya'nın Afrika kıtasında, barışın, istikrarın ve ekonomik kalkınmanın tesisi yönünde gösterdiği çabalar takdire şayandır. Kıtanın üretim merkezi konumundaki Nijerya ile geçtiğimiz yıl ticaret hacmimiz 2 milyar doları buldu. Stratejik ortaklık temelinde şekillenen Afrika'yla ilişkilerimize mevcut ziyaretlerimizle ivme kazandırıyoruz. Afrika'daki büyükelçiliklerimizin sayısı 43'e ulaştı. Türkiye-Afrika İş Forumu'nu İstanbul'da gerçekleştireceğiz. Nijerya ile iş birliğimizi her alanda daha ileriye taşımakta kararlıyız.</p>
<p>
	{ilgili-haber-618677}</p>
<p>
	21-22 Ekim'de 3. Türkiye-Afrika İş Forumu'nu İstanbul'da gerçekleştireceğiz. Ardından 17-18 Aralık'ta İstanbul'da 3. Türkiye-Afrika Ortaklık Zirvesi'ne ev sahipliği yapacağız.</p>
<p>
	<strong>"FETÖ'nün faaliyetleri hakkında Nijerya makamlarıyla bilgi paylaşımlarında bulunuyoruz"</strong></p>
<p>
	Nijerya'lı gençlerin Türkiye'de eğitim görmesinden ve Türkiye'nin burslarından faydalanmalarından mutluluk duyuyoruz. Terör örgütleri, silahlı çeteler ve deniz haydutlarıyla eş zamanlı mücadele yürüten Nijerya ile askeri savunma ve güvenlik konularındaki birliğimizi güçlendiriyoruz. Bu vesileyle terör hadiselerinde hayatını kaybeden Nijeryalı kardeşlerimize bir kez daha Allah'tan rahmet, yakınlarına ve Nijerya halkına sabırlar diliyorum. Savunma sanayi ve güvenlik alanlarında dünya çapında takdir toplayan imkan ve kabiliyetlerimizi Nijerya ile paylaşmaya hazırız.</p>
<p>
	Terörle mücadelede sergilediğimiz bu hassasiyetin Nijerya makamları nezdinde de karşılık bulacağına eminim. Malumunuz Türkiye'de uzun yıllardır PKK, PYD, FETÖ, DEAŞ başta olmak üzere çeşitli sayıda terör örgütüyle mücadele ettik. 15 Temmuz hain darbe girişiminin faili FETÖ'nün Nijerya'da sürdürdüğü yasa dışı faaliyetler hakkında Nijerya makamlarıyla gerekli bilgi paylaşımlarında bulunmaya devam ediyoruz.</p>
<p>
	<img alt="" src="dosyalar/images/thumbs_b_c_633279d0965a4086df2c24296fdec397.jpg" style="width: 650px; height: 366px;" /></p>
<p>
	<strong>"Türkiye sığınmacılar konusunda dünyaya örnek oldu"</strong></p>
<p>
	Nijerya Cumhurbaşkanı Muhammed Bahari, ortak basın toplantısında şunları kaydetti;</p>
<p>
	Türkiye ile Nijerya arasındaki sıcak ilişkiler iyi seviyededir. Cumhurbaşkanı Erdoğan'ı ikinci kez Abuja'da ağırlamaktan dolayı memnuniyet duyuyorum. İkili ilişkiler gibi birçok konuyu ele aldık. Nijerya ile Türkiye arasında nezaket çerçevesinde bu konuları değerlendirdik.</p>
<p>
	İki ülke arasında yeni anlaşmalar ve mutabakat zaptı imzalandı. Enerji, savunma sanayisi, madencilik ve hidrokarbon alanlarında anlaşmalar imzaladık. Bu anlaşmaların en kısa zamanda uygulamaya geçmesini umuyoruz. Nijerya Covid-19 protokollerini değiştirilerek Türkiye'ye uygulanan seyahat yasaklarını kaldırıldı.</p>
<p>
	<strong>Buhari'den Türkiye'ye teşekkür</strong></p>
<p>
	Cumhurbaşkanı Erdoğan'ın eşi Emine Erdoğan da Abuja'da çok kıymetli işlere imza attı. Abuja'da Türk İşbirliği ve Koordinasyon Ajansı (TİKA) tarafından onarılan ortaokulun açılışını yaptı.</p>
<p>
	TİKA'nın Nijerya'ya gerçekleştirdiği desteklerden dolayı Türkiye'ye şükranlarımı sunuyorum.</p>
<p>
	Cömertliği ve iş birliği için Cumhurbaşkanı Erdoğan'a teşekkür ediyorum. Çatışma alanlarından kaçan 4 milyon kişiye ülkenizde ev sahipliği yaptığınız için teşekkürlerimizi iletmek istiyoruz. Tüm dünyaya örnek teşkil ediyorsunuz.</p>
<p>
	<img alt="" src="dosyalar/images/aa_picture_20211020_25887675.jpg" style="width: 650px; height: 366px;" /></p>
<p>
	<strong>Türkiye ile Nijerya arasında 7 anlaşma imzalandı</strong></p>
<p>
	Cumhurbaşkanı Recep Tayyip Erdoğan ve Nijerya Cumhurbaşkanı Muhammed Buhari huzurunda iki ülke arasında 7 anlaşmaya imza atıldı.</p>
<p>
	Cumhurbaşkanı Erdoğan ve Buhari'nin, Nijerya Cumhurbaşkanlığı Sarayı'nda baş başa ve heyetler arası gerçekleştirdikleri görüşmelerin ardından çeşitli anlaşmalar imza altına alındı.</p>
<p>
	Bu kapsamda iki ülke arasında, "Türkiye Cumhuriyeti Hükümeti ile Nijerya Federal Cumhuriyeti Hükümeti Arasında Gelir Üzerinden Alınan Vergilerde Çifte Vergilendirmeyi Önleme ve Vergi Kaçakçılığı ile Vergiden Kaçınmaya Engel Olma Anlaşması", Ticaret Bakanı Mehmet Muş ve Nijerya Maliye, Bütçe ve Ulusal Planlama Bakanı Zainab Ahmed tarafından imzalandı.</p>
<p>
	"Türkiye Cumhuriyeti Hükümeti ile Nijerya Federal Cumhuriyeti Hükümeti Arasında Madencilik Alanında İşbirliğine İlişkin Mutabakat Zaptı", "Türkiye Cumhuriyeti Hükümeti ile Nijerya Federal Cumhuriyeti Hükümeti Arasında Hidrokarbon Alanında İşbirliğine İlişkin Mutabakat Zaptı" ve "Türkiye Cumhuriyeti Hükümeti ile Nijerya Federal Cumhuriyeti Hükümeti Arasında Enerji Alanında İşbirliğine İlişkin Mutabakat Zaptı"nı, Enerji ve Tabii Kaynaklar Bakanı Fatih Dönmez ve Nijerya Dışişleri Bakanı Geoffery Onyeama tarafından imza altına alındı.</p>
<p>
	"Nijerya Federal Cumhuriyeti Hükümeti ile Türkiye Cumhuriyeti Hükümeti Arasında Gençlik Alanında İşbirliği Anlaşması" ile "Türkiye Cumhuriyeti Dışişleri Bakanlığı ile Nijerya Federal Cumhuriyeti Dışişleri Bakanlığı Arasında Siyasi İstişare Mekanizması Kurulmasına İlişkin Mutabakat Zaptı" da Dışişleri Bakanı Mevlüt Çavuşoğlu ve Nijerya Dışişleri Bakanı Geoffery Onyeama tarafından imzalandı.</p>
<p>
	"Türkiye Cumhuriyeti Hükümeti ile Nijerya Federal Cumhuriyeti Hükümeti Arasında Savunma Sanayii İşbirliği Anlaşması" ise Savunma Sanayii Başkanı İsmail Demir ile Nijerya Dışişleri Bakanı Geoffery Onyeama tarafından imza altına alındı.</p>
