--- 
layout: post
title: Bodrum'da mega yat trafiği
date: 2021-10-20 00:00:00
thumbnail: https://trthaberstatic.cdn.wp.trt.com.tr/resimler/1678000/yat-aa-1678302.jpg
rating: 2
---
<p>
	Yaz aylarında Bodrum koylarında sıkça görülen 99 metre uzunluğundaki "Madame Gu" ve geçen hafta ilçeye gelen 136 metrelik "Flying Fox"un ardından dev yat "Cloudbreak" de Bodrum Yolcu Gemisi Limanı iskelesine yanaştırıldı.</p>
<p>
	Üzerlerinde helikopter bulunan ve birçok lüksü bünyesinde barındıran "yüzen oteller" ilgi çekti.</p>
<p>
	<a href="https://www.trthaber.com/etiket/istanbul/" target="_blank">İstanbul</a> ve Marmara, Ege, Akdeniz, Karadeniz Bölgeleri Deniz <a href="https://www.trthaber.com/etiket/ticaret/" target="_blank">Ticaret</a> Odası Bodrum Şubesi Başkanı Orhan Dinç, mega yatların ve ilçede düzenlenen yelken yarışlarının önemli reklam kaynağı olduğunu söyledi.</p>
<p>
	<strong>"Ticaretinin devamlığı için hassasiyet gerekiyor"</strong></p>
<p>
	Yat sahiplerinin, denizinin temizliği, koylarının güzelliği ve hizmet altyapısı dolayısıyla Bodrum'u tercih ettiğini anlatan Dinç, "Mega yatlarla gelenler, temiz denizimizde, koylarımızda güzel vakit geçirmek, unutulmaz anılar biriktirmek için geliyorlar. Denizciler olarak üzerimize düşeni yapıyoruz. Karadan da aynı hassasiyeti göstermek gerekiyor. Denizlerimizi korumak, deniz turizmi ve ticaretinin devamlığı için çok önemli" dedi.</p>
